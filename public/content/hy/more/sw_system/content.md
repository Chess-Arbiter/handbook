# Շվեյցարական համակարգ

**Շվեյցարական համակարգը** սպորտային մրցաշարերի անցկացման համակարգ է։ Մրցաշարը անցկացվում է առանց մասնակիցների դուրս մնալու։ Սկսած երկրորդ տուրից, մրցակցային զույգը ընտրվում է այնպես, որ միմյանց հետ հանդիպող մասնակիցները ունենան հավասար քանակությամբ միավոր։ Դրա շնորհիվ մրցաշարում բացառվում է խաղային ուժով անհամապատասխան զույգերի կազմումը, ինչը թույլ է տալիս մրցաշարը անցկացնել ավելի քիչ տուրերով։

## Անցկացման կարգը

Շվեյցարական համակարգով անցկացվող մրցաշարերում երբեմն մասնակցում են հարյուրից ավել խաղացող։

Շվեյցարական համակարգը **թույլ է տալիս կրճատել մրցաշարի անցկացման ժամանակահատվածը, քանի որ այն անցկացվում է նախապես հաստատված տուրերի քանակով։** Համարվում է, որ հաղթողին որոշելու համար բավական է անցկացնել այնքան տուրով, որքան կբավարեր [Նոկաուտ](./olympic_system) համակարգով մրցաշարում հաղթողին որոշելու համար ։ N մասնակցի դեպքում √(N+2k) քանակի տուրերը արդար կերպով դասակարգում են k+1 մասնակցի։ Պրակտիկայում կիրառվում է log2N + log2k բանաձևը՝ ստացված թիվը կլորացնելով մինչև մոտակա ամբողջ թիվը։

Պարտիաների ամբողջ քանակը հաշվարկվում է M\*N/2 բանաձևով․որտեղ՝ N — մասնակիցների թիվ (զույգ), M — տուրերի քանակ (երբ բոլոր խաղացողները խաղում են բոլոր տուրերում)։

Մրցանակային եռյակի որոշման համար անցկացվող տուրերի քանակը՝ կախված մասնակիցների թվից․

| Participant number | Round number |
| ------------------ | ------------ |
| 7 - 8              | 5            |
| 9 - 16             | 6            |
| 17 - 32            | 7            |
| 33 - 64            | 8            |
| 65 - 128           | 9            |
| 129 - 256          | 10           |

## Անցկացման ձևը

- **Առաջին տուրում** բոլոր խաղացողները դասակարգվում են (պատահականորեն կամ ըստ [վարկանիշի](.rating_elo))։ Զույգերը կազմվում են հետևյալ կերպ․աղյուսակի **առաջին կեսի առաջին համարը հանդիպում է աղյուսակի երկրորդ կեսի առաջին համարի հետ**, երկրորդը՝ երկրորդի հետ և այդպես շարունակ։ Օրինակ՝ 40 մասնակցից բաղկացած մրցաշարում առաջին համարը խաղում է 21-ի, երկրորդը 22-ի և այդպես շարունակ։ Մասնակիցների կենտ թվի դեպքում վերջին համարի մասնակիցը ստանում է միավոր առանց խաղի։
- **Հաջորդ տուրերում** բոլոր խաղացողները բաշխվում են հավասար քանակությամբ միավորներ ունեցող խմբերի։ Այսինքն, առաջին տուրից հետո կլինի երեք խումբ․ հաղթածներ, ոչ-ոքի ավարտածներ և պարտվածներ։ Եթե խմբում խաղացողների թիվը կենտ է լինում, ապա մեկ խաղացող տեղափոխվում է հաջորդ միավորային խումբ։
- Միավորային խմբի զույգերի կազմումը կատարվում է նույն սկզբունքով, ինչ-որ առաջին տուրի դեպքում (աղյուսակի առաջին կեսի առաջին համարը հանդիպում է աղյուսակի երկրորդ կեսի առաջին համարի հետ). Ընդ որում, **թույլ չի տրվում, որ մրցաշարում միևնույն զույգը հանդիպի մի քանի անգամ։** Գործում է նաև գույնի փոփոխման կանոնը․ցանկալի է, որ խաղացողը խաղա հավասար քանակությամբ պարտիաներ սպիտակով և սևով։ Ամեն դեպքում **չի թույլատրվում միևնույն գույնով խաղալ երեք պարտիա անընդմեջ, բացի վերջին տուրից։** Մասնակիցների կենտ թվի դեպքում վերջին միավորային խմբի վերջին համարը ստանում է միավոր առանց խաղի, եթե մրցաշարի ընթացքում դեռ չէր ստացել։
- Մրցաշարում տեղերը դասակարգվում են ըստ վաստակած միավորների քանակի։
- Հավասար քանակությամբ միավոր վաստակած մասնակիցները սովորաբար դասակարգվում են ըստ [Բուհգոլցի գործակցի](./buchholz), կամ ըստ հատված Բուհգոլցի գործակցի։ Նաև կիրառվում է մրցակիցների միջին վարկանիշը
