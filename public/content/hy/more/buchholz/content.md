Բուհգոլցի գործակից
==================

**Բուհգոլցը** կիրառվում է, երբ երկու կամ ավելի մասնակից վաստակում են հավասար քանակությամբ միավոր։ Ավելի բարձր Բուհգոլցի գործակից ունեցող մասնակիցը ավելի բարձր տեղ է գրավում տվյալ մրցաշարում։ Տվյալ մասնակցի **Բուհգոլցի գործակիցը հավասար է այդ մասնակցի բոլոր մրցակիցների վաստակած միավորների գումարին՝ անկախ խաղի արդյունքից։** Գաղափարը կայանում է նրանում, որ մասնակիցը, որը խաղացել է ավելի ուժեղ մրցակիցների հետ (մրցակիցների, ովքեր գումարային ավելի շատ միավոր են վաստակել), զբաղեցնում է ավելի բարձր տեղ։ Բոլոր չխաղացված պարտիաները (+/-) պայմանականորեն համարվում են ավարտված ոչ-ոքի։

Եթե երկու և ավելի մասնակցի մոտ հավասար են լինում և հավաքած միավորների քանակը, և Բուհգոլցի գործակիցը, ապա **յուրաքանչյուր խաղացողի Բուհգոլցի գործակցից հանվում են ամենաքիչ վաստակած մրցակցի միավորները։** Եթե այդ գործողությունից հետո Բուհգոլցների գործակիցները մնում են հավասար (առանց ամենաքիչ միավոր վաստակած մրցակցի), ապա գործընթացը շարունակվում է՝ հանվում են հաջորդ ամենաքիչ վաստակած մրցակցի միավորները և այդպես շարունակ։

Նույնպես կիրառվում են

*   **Միջինացված Բուհգոլց - 1**\` Բուհգոլցի ցուցանիշ է, որից հանվում են ամենաշատ և ամենաքիչ վաստակած մրցակիցների միավորները։
*   **Միջինացված Բուհգոլց - 2**\` Բուհգոլցի ցուցանիշ է, որից հանվում են երկու ամենաշատ վաստակած և երկու ամենաքիչ վաստակած մրցակիցների միավորները։
*   **Հատված Բուհգոլց - 1**\` Բուհգոլցի ցուցանիշ է, որից հանվում են ամենաքիչ վաստակած մրցակցի միավորները.
*   **Հատված Բուհգոլց - 2**\` Բուհգոլցի ցուցանիշ է, որից հանվում են երկու ամենաքիչ վաստակած մրցակցի միավորները.
*   **Գումարային Բուհգոլց**\` մրցակիցների Բուհգոլցների ցուցանիշների հանրագումար