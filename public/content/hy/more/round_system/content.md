Շրջանաձև համակարգ
=================

**Շրջանաձև համակարգը** խաղարկության համակարգ է, որտեղ մրցաշարի յուրաքանչյուր մասնակից խաղում է մյուս բոլոր մասնակիցների հետ։ Այն համարվում է ամենաարդար համակարգը, բայց պահանջում է ավելի շատ քանակությամբ պարտիաներ։

Անցկացման կարգը
---------------

Մրցակիցների միջև պարտիաների հերթականությունը շրջանաձև համակարգում չունի էական նշանակություն։ Հերթական տուրի մրցակցային զույգի մասկանիցները որոշվում են վիճակահանությամբ։ Յուրաքանչյուր մասնակցի տրվում է հերթական համար։ Մասնակիցների թիվը նշանակվում է N, **եթե թիվը զույգ է**, ապա N=2K։ Մասնակիցները, ում անձնական համարները գրված են միմյանց դիմաց, հանդիպում են առաջին տուրում։ Հաջորդող տուրերի համար նմանատիպ աղյուսակ ստեղծելու համար 1 համարը թողնվում է տեղում, իսկ մյուս համարները տեղաշարժվում են ժամսլաքի ուղղությամբ։ **Եթե մասնակիցների թիվը կենտ է**, ավելացնում են զրո, և ստացված զույգ թվով մասնակիցների համար կատարում վերը նշված գործողությունները։ Մասնակիցը, որի համարի դիմաց տվյալ տուրում դրվում է 0, այդ տուրում ազատ է մնում և չի խաղում։

*   Շրջանաձև համակարգի դեպքում հանդիպումների քանակը հաշվարկվում է հետևյալ բանաձևով N(N-1)/2, որտեղ N-ը թիմերի (խաղացողների) քանակն է։
*   Տուրերի քանակը հավասար է N-1\` մասնակիցների զույգ թվի համար և N՝ կենտ թվով մասնակիցների համար ( յուրաքանչյուր մասնակից բաց է թողնում մեկ տուր, որում նա մրցակից չի ունենում)։
*   Յուրաքանչյուր խաղի արդյունքում մասնակցին տրվում է որոշակի քանակությամբ միավոր։ Օրինակ\` շախմատում սովորաբար տրվում է 1 միավոր հաղթանակի, 0\` պարտության և 0,5 միավոր ոչ-ոքիի համար։ Մրցաշարի ընթացքում վաստակված միավորները գումարվում են: Տեղերը բաշխվում են ըստ վաստակած միավորների։
*   Եթե երկու և ավել մասնակից վաստակում են հավասար քանակությամբ միավորներ, իրենց դասակարգման համար կիրառվում են լրացուցիչ ցուցանիշներ․ [Բերգերի գործակից](./berger), անձնական հանդիպման արդյունք և այլ ցուցանիշներ, որոնք հաստատված կլինեն մրցաշարի կանոնարդության մեջ։ Եթե մասնակիցների բոլոր ցուցանիշները հավասար են, կանոնները նախատեղում են մասնակիցների միջև լրացուցիչ պարտիաների անցկացման հնարավորություն կամ տեղերի կիսում, երբ հավասար միավորներ վաստակած մասնակիցները միաժամանակ համարվում են երկու և ավելի տեղ գրաված։