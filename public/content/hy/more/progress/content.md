Պրոգրեսս (Հարաճուն)
===================

**Պրոգրեսսը** մասնակցի ամեն տուրից հետո հավաքած ընդհանուր միավորների գումարն է։

**Օրինակ**՝ N մասնակիցը 7 տուրից բաղկացած շվեյցարական մրցակարգով մրցաշարում խաղացել է հետևյալ կերպ․ 1, 0, 0.5, 1, 1, 0, 1։ Այդ դեպքում, առաջին տուրից հետո նա ունեցել 1 միավոր, երկրորդ տուրից հետո՝ 1 միավոր, երրորդ տուրից հետո՝ 1,5 միավոր, չորրորդ տուրից հետո՝ 2,5 միավոր, հինգերորդ տուրից հետո՝ 3,5 միավոր, վեցերորդ տուրից հետո՝ 3,5 միավոր, յոթերորդ տուրից հետո՝ 4,5 միավոր։ Գումարում ենք բոլոր այդ թվերը․ 1 + 1 + 1,5 + 2,5 + 3,5 + 3,5 + 4,5 = 17,5. Դա էլ հենց Պրոգրեսսն է.

Գաղափարը այն է, որ ավելի լավ սկսած մասնակցի գործակիցը կլինի ավելի բարձր։ Իսկ ավելի լավ սկսած մասնակիցները, որպես կանոն, խաղում են ավելի ուժեղ մրցակիցների հետ։