Մատչ
====

**Մատչը** շախմատային մրցաշարերի անցկացման համակարգերից մեկն է։ Այն իրենից ներկայացնում է մրցախաղ երկու մրցակիցների կամ թիմերի միջև։

**Անհատական մատչը** երկու մրցակիցների միջև կազմված է նախապես հաստատված պարտիաների քանակից (օրինակ, 12, 16 կամ 24), հազվադեպ մատչը անցկացվում է մինչև որոշակի քանակությամբ հաղթանակի հասնելը (օրինակ մինչև 6, 8 կամ 10).

**Թիմային մատչերում** մի թիմի մասնակիցները բաշխվում են որոշակի հաջորդականությամբ (խաղատախտակներով)՝ համաձայն իրենց որակավորման։ Յուրաքանչյուր մատչում խաղում են միևնույն խաղատախտակների առջև հանդես եկող մասնակիցները (օրինակ, մի թիմի 3-րդ խաղատախտակը խաղում է մյուս թիմի 3-րդ խաղատախտակի դեմ).