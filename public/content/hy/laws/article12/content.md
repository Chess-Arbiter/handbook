Հոդված 12: ՄՐՑԱՎԱՐԻ ԴԵՐԸ (տես նաև՝ Նախաբան)
===========================================

**12.1** Մրցավարը պետք է հետևի, որ խստորեն կատարվեն սույն շախմատի կանոնները։

**12.2** Մրցավարը պետք ՝

**12.2.1** ապահովի արդար խաղը,

**12.2.2** գործի, ելնելով մրցաշարի բարձրագույն շահերից,

**12.2.3** ապահովի խաղային լավ մթնոլորտի ապահովումը,

**12.2.4** ապահովի, որ խաղացողներին չանհագստացնեն,

**12.2.5** հսկի մրցաշարի ընթացքը,

**12.2.6** ձեռնարկի հատուկ միջոցներ սահմանափակ կարողություններով, ինչպես նաև բժշկական հսկողության կարիք ունեցող խաղացողների շահերը պաշտպանելու համար,

**12.2.7** հետևի հակաչիտերային կանոններին և ուղեցույցներին։

**12.3** Մրցավարը պետք է հետևի պարտիաների ընթացքին, հատկապես, երբ խաղացողներին քիչ ժամանակ է մնում, իրագործի իր որոշումները և, անհրաժեշտության դեպքում, պատժամիջոցներ կիրառի խաղացողների նկատմամբ։

**12.4** Պարտիաերի ընթացքը հսկելու համար մրցավարը կարող է նշանակել օգնականներ, օրինակ, երբ մի քանի խաղացողների քիչ ժամանակ է մնացել։

**12.5** Մրցավարը մեկ խաղացողին կամ երկուսին էլ՝ կողմնակի պատճառներով պարտիայի ընթացքը խանգարվելու դեպքում, կարող է հատկացնել լրացուցիչ ժամանակ։

**12.6** Մրցավարը չպետք է միջամտի խաղին, բացառությամբ սույն շախմատի կանոններով նախատեսված դեպքերի։ Նա չպետք է հիշատակի կատարված քայլերի քանակը, բացառությամբ [8.5](/hy/rules/article8) հոդվածի կիրառման այն դեպքերի, երբ առնվազն մեկ դրոշակ արդեն ընկած է։ Մրցավարը պետք է զերծ մնա խաղացողին տեղեկացնելուց այն մասին, որ նրա հակառակորդը կատարել է քայլ, կամ նա չի սեղմել ժամացույցի կոճակը։

**12.7** Եթե որևէ մեկը նկատում է խախտում, նա պետք է տեղեկացնի միայն մրցավարին։ Այլ խաղացողները չպետք է խոսեն այդ մասին կամ միջամտեն պարտիայի ընթացքին։ Հանդիսատեսներին չի թույլատրվում միջամտել խաղի ընթացքին։ Մրցավարը կարող է խանգարողներին հեռացնել խաղի տեղից։

**12.8** Առանց մրցավարի թույլտվության, խաղավայրում և մրցավարի կողմից սահմանված ցանկացած այլ մերձակա տարածքում բոլորին արգելվում է օգտվել բջջային հեռախոսներից կամ հաղորդակցության այլ էլեկտրոնային միջոցներից։

**12.9** Մրցավարը կարող է կիրառել հետևյալ պատժամիջոցները․

**12.9.1** զգուշացում,

**12.9.2.հակառակորդի** ժամանակի ավելացում,

**12.9.3** խախտում կատարած խաղացողի ժամանակի նվազեցում,

**12.9.4** հակառակորդի՝ պարտիայում վաստակած միավորների ավելացում մինչև առավելագույն հնարավորն այդ պարտիայում,

**12.9.5** խախտում կատարած խաղացողի պարտիայում վաստակած միավորների նվազեցում,

**12.9.6** պարտիան հայտարարել պարտված խախտում կատարած խաղացողի կողմից (մրցավարը նաև պետք է որոշի նրա հակառակորդի արդյունքը),

**12.9.7** նախապես հայտարարված դրամական տուգանք,

**12.9.8** հեռացում մեկ կամ մի քանի տուրով,

**12.9.9** մրցաշարից հեռացում։