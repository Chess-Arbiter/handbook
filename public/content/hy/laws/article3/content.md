Հոդված 3: ԽԱՂԱՔԱՐԵՐԻ ՔԱՅԼԵՐԸ
============================

**3.1** Խաղաքարը տեղաշարժել նույն գույնի խաղաքարով զբաղեցրած դաշտ՝ չի թույլատրվում։

**3.1.1** Երբ խաղաքարը տեղաշարժվում է հակառակորդի խաղաքարով զբաղեցրած դաշտ, վերջինս վերցվում և հեռացվում է խաղատախտակից, որպես նույն քայլի մաս։

**3.1.2** Համարվում է, որ խաղաքարը հարվածում է հակառակորդի խաղաքարին, երբ այն կարող է վերցնել այդ խաղաքարը տվյալ դաշտում՝ 3.2 - 3.8 հոդվածների համաձայն։

**3.1.3** Համարվում է, որ խաղաքարը հարվածում է որևէ դաշտի, եթե նույնիսկ այն չի կարող տեղաշարժվել այդ դաշտ՝ նույն գույնի արքան հարվածի տակ թողնելու կամ դրա վրա հարված բացելու պատճառով։

**3.2** Փիղը կարող է տեղաշարժվել իր զբաղեցրած անկյունագծերի վրա գտնվող ցանկացած դաշտ։

![](../../images/elmoves.png)

**3.3** Նավակը կարող է տեղաշարժվել իր զբաղեցրած ուղղաձիգի կամ հորիզոնականի վրա գտնվող ցանկացած դաշտ։

![](../../images/boatmoves.jpg)

**3.4** Թագուհին կարող է տեղաշարժվել իր զբաղեցրած ուղղաձիգի, հորիզոնականի կամ անկյունագծի վրա գտնվող ցանկացած դաշտ։

![](../../images/queenmoves.jpg)

**3.5** Տեղաշարժվելիս, փիղը, նավակը կամ թագուհին չեն կարող հատել որևէ խաղաքարով զբաղեցրած դաշտ։

**3.6** Ձին կարող է տեղաշարժվել մոտակա այն դաշտ, որը չի գտնվում իր զբաղեցրած ուղղաձիգի, հորիզոնականի կամ անկյունագծի վրա։

![](../../images/horsemoves.jpg)

**3.7.1** Զինվորը կարող է տեղաշարժվել նույն ուղղաձիգով անմիջապես առջևի դաշտ, պայմանով, որ այդ դաշտը զբաղված չէ, կամ՝

**3.7.2** Իր առաջին քայլով զինվորը կարող է տեղաշարժվել ինչպես նկարագրված է հոդված 3.7.1, կամ՝ նույն ուղղաձիգով երկու դաշտ առաջ՝ պայմանով, որ այդ դաշտերը զբաղեցրած չեն, կամ՝

**3.7.3** Զինվորը կարող է տեղաշարժվել հակառակորդի խաղաքարով զբաղեցրած դաշտ, որը գտնվում է այնկյունագծով դրա առջև, հարևան ուղղաձիգի վրա՝ վերցնելով այդ խաղաքարը։

![](../../images/soldiermoves.jpg)

**3.7.4.1** Զինվորը, որը զբաղեցնում է իր սկզբնական տեղից մեկ քայլով երկու քայլ տեղաշարժված հակառակորդի զինվորի անմիջապես կողքի՝ նույն հորիզոնականի և մոտակա ուղղաձիգի վրա գտնվող դաշտը, կարողէ վերցնել այդ զինվողը՝ ինչպես միայն մեկ դաշտ տեղաշարժված զինվոր։

**3.7.4.2** Այդպիսի վերցնելն օրինական է զինվորի առաջխաղացմանն անմիջապես հաջորդող քայլով և կոչվում է <<կողանցիկ>>։

![](../../images/soldierposition.jpg)

**3.7.5.1** Երբ քայլ կատարողը տեղաշարժում է զինվորն իր սկզբնական դիրքից ամենահեռավոր հորիզոնականին, նա այդ զինվորը մտադրված դաշտում պետք է փոխարինի նույն գույնի նոր թագուհով, նավակով, փղով կամ ձիով՝ որպես նույն քայլի մաս։ Այդ դաշտը կոչվում է <<փոխարկման դաշտ>>

**3.7.5.2** Խաղացողի ընտրությունը մինչ այդ վերցված ֆիգուրներով չի սահմանափակվում։

**3.7.5.3** Զինվորի այդպիսի փոխարինումը կոչվում է <<փոխարկում>>, նոր խաղաքարը խաղի մեջ է մտնում անմիջապես։

**3.8** Արքան տեղաշարժվում է երկու տարբեր ձևերով․

**3.8.1.Տեղափոծվելով** ցանկացած հարևան դաշտ,

![](../../images/kingmoves.jpg)

**3.8.2** Կատարելով <<փոխատեղում>>։ Փոխատեղումը՝ արքայի և նույն գույնի նավակներից մեկի քայլն է՝ խաղացողի կողմից առաջին հորիզոնականով։ Դա համարվում է արքայի քայլ և իրականացվում է հետևյալ կերպ․իր սկզբնական դիրքից արքան տեղաշարժվում է երկու դաշտ՝ սկզբնական դիրքում գտնվող նավակի ուղղությամբ, այնուհետև այդ նավակը տեղաշարժվում է արքայի հենց նոր հատած դաշտ։

![](../../images/beforerok.jpg)

**Մինչև** սպիտակների փոխատեղումը դեպի արքայական թև

**Մինչև** սևերի փոխատեղումը դեպի թագուհու թև

![](../../images/afterrok.jpg)

**սպիտակների** փոխատեղումից հետո դեպի արքայական թև

**սևերի** փոխատեղումից հետո դեպի թագուհու թև

![](../../images/arok.jpg)

**Մինչև** սպիտակների փոխատեղումը դեպի թագուհու թև

**Մինչև** սևերի փոխատեղումը դեպի արքայական թև

![](../../images/brok.jpg)

**սպիտակների** փոխատեղումից հետո դեպի թագուհու թև

**սևերի** փոխատեղումից հետո դեպի արքայական թև

**3.8.2.1** Խաղացողը կորցնում է փոխատեղում կատարելու իրավունքը․

**3.8.2.1.1** եթե արքան արդեն տեղաշարժվել է, կամ՝

**3.8.2.1.2** այն նավակով, որը արդեն տեղաշարժվել է։

**3.8.2.2** Փոխատեղումը ժամանակավորապես հնարավոր չէ․

**3.8.2.2.1** եթե արքայով զբաղեցրած դաշտը կամ այն դաշտը, որն արքան պետք է հատի, կամ զբաղեցնի, հակառակորդի մեկ կամ մի քանի խաղաքարերի հարվածի տակ է, կամ՝

**3.8.2.2.2** երբ արքայի կամ փոխատեղվող նավակի միջև գտնվում է որևէ այլ խաղաքար։

**3.9.1** Համարում են, որ արքան <<շախի տակ է>>, երբ այն գտնվում է հակառակորդի մեկ կամ մի քանի խաղաքարերի հարվածի տակ, նույնիսկ, եթե այդ խաղաքարերը չեն կարող տեղաշարժվել արքայով զբաղեցրած դաշտ՝ նույն գույնի արքան հարվածի տակ թողնելու կամ դրա վրա հարված բացելու պատճառով։

**3.9.2** Որևէ խաղաքար չի կարող տեղարարժվել, եթե այդ քայլով նույն գույնի արքան հարվածի տակ է մնում, կամ դրա վրա հարված է բացվում։

**3․10․1** Քայլը հնարավոր է, եթե կատարված են 3.1 - 3.9 հոդվածների բոլոր համապատասխան պահանջները։

**3.10.2** Քայլը անհնարին է, եթե 3.1 - 3.9 հոդվածների համապատասխան պահանջները չեն կատարվել։

**3.10.3** Դիրքն անհնարին է, եթե հնարավոր չէ այն ստանալ հնարավոր քայլերի ցանկացած շարքով։