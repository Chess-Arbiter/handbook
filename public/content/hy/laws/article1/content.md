# Հոդված 1: ՇԱԽՄԱՏԻ ԷՈՒԹՅՈՒՆԸ և ՆՊԱՏԱԿՆԵՐԸ

**1.1** Շախմատային խաղը խաղում են երկու հակառակորդներ՝ տեղափոխելով իրենց խաղաքարերը քառակուսի տախտակի վրա, որը կոչվում է «խաղատախտակ»:

**1.2** Բաց գույնի խաղաքարեր ունեցող խաղացողը (սպիտակները) սկսում է խաղը, ապա մուգ գույնի խաղաքարեր ունեցող խաղացողը (սևերը) կատարում է պատասխան քայլը, և այդպես հաջորդաբար խաղացողները կատարում են իրենց քայլերը:

**1.3** Խաղացողին համարում են «քայլ կատարող», երբ արդեն «կատարված է» հակառակորդի քայլը:

**1.4** Յուրաքանչյուր խաղացողի նպատակն է «հարվածի տակ վերցնել» հակառակ գույնի արքային այնպես, որ հակառակորդը չունենա ոչ մի
հնարավոր քայլ:

**1.4.1** Համարում են, որ այդ նպատակին հասած խաղացողը «մատ է արել» հակառակորդի արքային և հաղթել խաղը: Չի թույլատրվում թողնել սեփական արքային հարվածի տակ, կատարել այնպիսի քայլ, որից հետո հարված կբացվի սեփական արքայի վրա, ինչպես նաև «վերցնել»  հակառակորդի արքան:

**1.4.2** Մրցակիցը, որի արքան մատ է ստացել, պարտվում է խաղում:

**1.5** Եթե դիրքն այնպիսին է, որ մրցակիցներից և ոչ մեկը չի կարող մատ անել, խաղն ավարտվում է ոչ-ոքի (տես. [Հոդված 5.2.](./article5))։
