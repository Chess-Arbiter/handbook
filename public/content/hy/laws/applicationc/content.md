# Հավելված С. ՀԱՆՐԱՀԱՇՎԱԿԱՆ ՆՇԱԳՐՈՒԹՅՈՒՆ

Իր մրցաշարերում և մրցամարտերում ՖԻԴԵ-ն ընդունում է միայն մեկ նշագրության ձև՝ հանրահաշվական համակարգ, և երաշխավորում է օգտագործել այդ համապարփակ շախմատային նշագրությունը նաև շախմատային գրականության մեջ և պարբերականներում։ Այն բլանկները, որոնցում գրառումներ են արվել այլ՝ ոչ հանրահաշվական նշագրությամբ, կարող են չընդունվել որպես ապացույց այն դեպքերում, երբ սովորաբար որպես այդպիսին պահանջվում է խաղացողի բլանկը։ Տեսնելով, որ խաղացողը կիրառում է այլ՝ ոչ հանրահաշվական նշագրություն, մրցավարը պետք է նախազգուշացնի խաղացողին կանոնների այդպիսի պահանջի մասին։

**Հանրահաշվական նշագրության նկարագրությունը**

**С.1** Սույն նկարագրությունում «ֆիգուր» բառը նշանակում է ցանկացած խաղաքարեր՝ բացառությամբ զինվորի։

**С.2** Յուրաքանչյուր ֆիգուր նշագրվում է իր հապավումով։ Որպես կանոն, ֆիգուրի անվան առաջին տառն է՝ մեծատառ։ Օրինակ՝ Ա - Արքա, Թ - Թագուհի, Ն - Նավակ, Փ - Փիղ, Ձ - Ձի.

**С.3** Ֆիգուրների նշագրության համար յուրաքանչյուր խաղացող կարող է կիրառել իր ազգային լեզվի այբուվենը։ Օրինակ՝ Փղի նշանակումը F տառով համապատասխանում է ֆրանսերենին, իսկ L տառով՝ հոլանդերենին և գերմաներենին։ Տպագիր հրատարակություններում խորհուրդ է տրվում օգտագործել խաղաքարերի խորհրդանիշները(տես հոդված 2․2․)։

**С.4** Զինվորն իր անվանման առաջին տառով չի նշվում, սակայն ճանաչվում է՝ այդպիսի տառի բացակայությամբ ։ Օրինակ՝ e5, d4, a5, այլ ոչ՝ զe5, Զd4, զa5.

**С.5** Ութ ուղղաձիգները (ձախից աջ՝ սպիտակների, և աջից ձախ՝ սևերի համար) նշվում են փոքրատառերով, համապատասխանաբար՝ a, b, c, d, e, f, g, h։

**С.6** Ութ հորիզոնականները (ներքևից վերև՝ սպիտակների, և վերջից ներքև՝ սևերի համար) համարակալվում են համապատասխանաբար՝ 1, 2, 3, 4, 5, 6, 7, 8։ Հետևապես, սկզբնական դիրքում սպիտակ խաղաքարերը տեղակայվում են առաջին և երկրորդ, իսկ սև խաղաքարերը ՝ ութերորդ և յոդերորդ հորիզոնականներում։

**С.7** Վերը նշված կանոնների համաձայն, 64 քառակուսիներից (դաշտերից) յուրաքանչյուրը նշագրվում է տառի և թվերի եզակի զուգակցությամբ։

![](../../images/fields.jpg)

**С.8** Ֆիգուրի յուրաքանչյուր քայլ նշագրվում է տվյալ ֆիգուրի անվանման հապավումով և այն դաշտով, ուր նա տեղաշարժվում է։ Անվանման և դաշտի միջև գծիկ չի դրվում։ Օրինակ՝ Փe5, Ձf3, Նd1.

**Զինվորի** քայլը նշագրվում է միայն այն դաշտով, ուր նա տեղաշարժվում է։ Օրինակ՝ e5, d4, a5.

**Ընդունելի** է համարվում նշագրման ավելի երկար տարբերակը, որը պարունակում է նաև սկզբնական դաշտի կոորդինատները։ Օրինակ՝ Փb2-e5, Ձg1-f3, Նa1d1, e7e5, d2d4, a6a5.

**С.9** Երբ Ֆիգուրը վերցնում է որևէ խաղաքար, «x» նշանը կարող է դրվել՝

**С.9.1** խաղաքարի անվանման հապավման և

**С.9.2** այն դաշտի միջև, որի վրա այն տեղաշարժվել է։

**Օրինակ՝** Փхе5, Ձхf3, Նхd1. Տես նաև հոդված С.10.

**С.9.3** Երբ զինվորն է վերցնում որևէ խաղաքար, պետք է ուղղաձիգը, որն այն լքում է, ապա «х» նշանը և տեղաշարժման դաշտը։ Օրինակ՝ dxe5, gxf3, axb5. «Կողանցիկ վերցնելու» դեպքում տեղաշարժման դաշտը համարվում է այն, ուր զինվորը հայտնվում է վերջնականապես, և նշագրմանն կարող է ավելացվել «е.р.»։ Օրինակ՝ exd6 e.p.:

**С.10** Եթե երկու նույնանուն ֆիգուր կարող են տեղաշարժվել նույն դաշտ, ապա քայլը նշագրվում է հետևյալ կերպ՝

**С.10.1** Եթե երկու ֆիգուրն էլ գտնվում են նույն հորիզոնականի վրա, գրվում է

**С.10.1.1** ֆիգուրի անվանման հապավումը,

**С.10.1.2** լքվող ուղղաձիգը, և

**С.10.1.3** տեղաշարժման դաշտը։

**С.10.2** Եթե երկու ֆիգուրն է; էլ գտնվում են նույն ուղղաձիգի վրա, գրվում է

**С.10.2.1** ֆիգուրի անվանման հապավումը,

**С.10.2.2** լքվող հորիզոնականը և

**С.10.2.3** տեղաշարժման դաշտը։

**С.10.3** Եթե ֆիգուրները գտնվում են տարբեր ուղղաձիգների և հորիզոնականների վրա, նշագրման համար գերադասելի է առաջին մեթոդը։ Օրինակ՝

**С.10.3.1** Երկու ձիերը գտնվում են g1 և e1 դաշտերում, և դրանցից մեկը տեղաշարժվում է f3 դաշտ՝ հանգամանքներից ելնելով քայլը գրանցվում է կամ Ngf3, կամ Nef3.

**С.10.3.2** Երկու ձիերը գտնվում են g5 և g1 դաշտերի վրա, և նրանցից մեկը տեղաշարժվում է f3 դաշտ՝ դա նշագրվում է կամ Ձ5f3, կամ Ձ1f3.

**С.10.3.3** Երկու ձիերը գտնվում են h2 և d4 դաշտերում, և դրանցից մեկը տեղախփոխվում է f3՝ դա նշագրվում է Ձhf3, կամ Ձdf3.

**С.10.3.4** Թվարկված դեպքերում, եթե որևէ խաղաքար վերցվում է f3 դաշտում, ապա նույն գրառումը կիրառելի է, բայց պետք է ներառի “х” նշանը: 1)Ձgxf3 կամ Ձdxf3, 2) Ձ5xf3 կամ Ձ1xf3, 3)Ձhxf3 կամ Ձdxf3։

**С.11** Զինվորի փոխարկման դեպքում նշագրվում է զինորի փաստացի քայլը, որից հետո՝ նոր խաղաքարի անվանման հապավումը։ Օրինակ՝ d8Թ, exf8Ձ, b1Փ, g1Ն.

**С.12** Ոչ-ոքիի առաջարկը պետք է նշվի «=» նշանով։

**С.13** Այլ հապավումներ․

**0-0** - փոխատեղում h1-ի կամ h8-ի նավակով (փոխատեղում արքայակ թևում),

**0-0-0** - փոխատեղում а1-ի կամ а8-ի նավակի հետ (փոխատեղում թագուհու թևում),

**х** - վերցնում է,

**+** - շախ,

**++** կամ # - մատ,

**е.р** - վերցնում է «կողանցիկ».

**Վերջին** չորս նշանների օգտագործումը պարտադիր չէ։

**Պարտիայի** գրառման օրինակներ՝

**1.e4** e5 2. Ձf3 Ձf6 3. d4 exd4 4. e5 Ձe4 5. թxd4 d5 6. exd6 e.p. Ձxd6 7. Փg5 Ձc6 8. Թe3+ Փe7 9. Ձbd2 0-0 10. 0-0-0 Նe8 11. Աb1 (=)

**Կամ** 1. e4 e5 2. Ձf3 Ձf6 3. d4 ed4 4. e5 Ձe4 5. Թd4 d5 6. ed6 Ձd6 7. Փg5 Ձc6 8. Թe3 Փe7 9 Ձbd2 0-0 10. 0-0-0 Նe8 11. Աb1 (=) կամ

**1** e2e4 e7e5 2.Ձg1f3 Ձg8f6 3. d2d4 e5xd4 4. e4e5 Ձf6e4 5. Թd1xd4 d7d5 6. e5xd6 e.p. Ձe4xd6 7. Փc1g5 Ձb8c6 8. Թd4d3 Փf8e7 9. Ձb1d2 0-0 10. 0-0-0 Նf8e8 11. Աb1 (=)
