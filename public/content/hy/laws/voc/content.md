# ՇԱԽՄԱՏԻ ԿԱՆՈՆՆԵՐԻ ՏԵՐՄԻՆԱԲԱՆԱԿԱՆ ԲԱՐԱՌԱՆ

Բառարանում տերմիններիբացատրությունը տրվում է զուտ սույն շախմատը կանոնների համատեքստում։ Տերմինից անվանումից հետո նշված է կանոնների հոդվածը/հավելվածը, որում տվյալ տերմինը հիշատակվում է առաջին անգամ։

**Անկյունագիծ:** [2.4](./article2) խաղատախտակի հարակից կողմերի՝անկյուններով շոշափվող նույն գույնի դաշտերն իրար միացնող ուղի

**Անհնարին քայլ:** [3.10.2](./article3) դիրք կամ քայլ, որն անհնար է Շախմատի կանոնների համաձայն

**Առերես շախմատ:** [Ներածություն](./intro) սույն կանոնագիրքը վերաբերում է բացառապես առերես շախմատին, և չի վերաբերում ինտերնետային կամ հեռահար այլ միջոցների օգտագործմամբ տեղի ունեցող շախմատային խաղերին

**Ավարտված քայլ/կատարված քայլ:** [6.2.1](./article6)/[1.1](./article1) խաղաքարի տեղափոխում խաղատախտակի վրա, որից հետո քայլ կատարողը սեղմում է ժամացույցի կոճակն այնպես, որ սկսի աշխատել հակառակորդի ժամացույցը քայլը համարվում է կատարված (բայց չավարտված), եթե խաղացողը տեղափոխել է իր խաղաքարն այլ դաշտ (վերցնելու դեպքում նաև՝ հակառակորդի խաղաքարը հեռացվել է խաղատախտակից) և բաց է թողել ձեռքը։

**Արագ ավարտ:** [Ուղեցույց III](./rec3). խաղի այն փուլը, որի ընթացքում բոլոր մնացած քայլերը պետք է կատարվեն սահմանափակ ժամանակի ընթացքում

**Արագ շախմատ:** [Հավելված A](./applicationa) «արագ շախմատ» է կոչվում այն խաղը, որտեղ բոլոր քայլերը պետք է կատարվեն յուրաքանչյուր խաղացողի համար սահմանված ժամանակի ընթացքում, որը 10 րոպեից ավել, բայց 60 րոպեից պակաս է, կամ հատկացված ժամանակի և 60-ով բազմապատկած ամեն քայլի համար տրվող լրացուցիչ ժամանակի գումարը՝ 10 րոպեից ավել, բայց 60 րոպեից պակաս է

**Արդարացի խաղ:** [12.2.1](./article12) երբեմն մրցավարը պետք է հաշվի առնի, թե արդյոք կիրառվող օրենքները բավարար են՝ արդարացի խաղը ապահովելու համար

**Արդյունք:** [8.7](./article8) սովորաբար արդյունքը լինում է 1-0, 0-1 կամ ½-½: Բացառիկ հանգամանքներում երկու խաղացողներն էլ կարող են պարտվել (Հոդված 11.8), կամ խաղացողներից մեկը վաստակի ½ միավոր, իսկ մյուսը՝ 0: Տեղի չունեցած խաղերի դեպքում արդյունքը նշվում է +/- (սևերը չեն ներկայացել ուշացման համար սահմանված ժամանակի ընթացքում), կամ -/+ (սպիտակները չեն ներկայացել ուշացման համար սահմանված ժամանակի ընթացքում)

**Արքայի/թագուհու թև:** [3.8.1](./article3). խաղատախտակի ուղղահայաց կեսը, որում ներառված են արքաների/թագուհիների սկզբնական դիրքերը

**Բացատրություն:** [11.9](./article11) խաղացողն իրավունք ունի շախմատի օրենքների առանձին կետերի վերաբերյալ  բացատրություն ստանալու

**Բլանկ:** [8.1](./article8) հատուկ ձևաթուղթ՝ քայլերը գրի առնելու համար։ Կարող է լինել նաև էլեկտրոնային

**Բողոք:** [11.10](./article11) սովորաբար, խաղացողը պետք է իրավունք ունենա բողոքարկել մրցավարի կամ կազմակերպչի որոշումը։

**Գաղտնի քայլ:** [I.1.1](./applicationa) գրանցվում է բլանկում և ծրարի մեջ ի պահ հանձնվում, եթե խաղի համար սահմանված ժամանակի ընթացքում խաղը չի ավարտվում և հետաձգվում է

**Գրոհել:** [3.1](./application3) համարվում է, որ խաղաքարը գրոհում է հակառակորդի խաղաքարին, երբ այն կարող է վերցնել այդ խաղաքարը տվյալ դաշտում

**Դիրքի կրկնություն:** [5.3.1](./article5) **1.** խաղացողը կարող է պահանջել ոչ-ոքի, եթե նույն դիրքը կրկնվում է երեք անգամ:
**2** խաղը ավարտվում ոչ-ոքի է, եթե նույն դիրքը կրկնվում է հինգ անգամ:

**Դրոշակ:** [6.1](./article6) ժամանակի ստուգման ավարտն արձանագրող միջոց:

**«Դրոշակի ընկնել»:** [6.1](./article6) նշանակում է, որ խաղացողին հատկացված ժամանակը սպառվել է

**Էլեկտրոնային ծխախոտ**: սարք, որը պարունակում է հեղուկ և օգտագործման արդյունքում այդ հեղուկ լուծույթը գոլորշիանալով՝ նմանակվում է ավանդական ծխախոտ օգտագործելու ակտին

**Էկրան։** [6.12.1](./article6) տախտակի	վրա	դիրքի էլեկտրոնային ցուցադրում

**<<Ժամանակի երկարաձգում>> (Բրոնշտեյնի ստուգում):** [6.3.2](./article6) ժամանակի ստուգման տեսակ, երբ հակառակորդներին  հատկացվում  է «մտածելու հիմնական ժամանակ» և ամեն քայլի համար «սահմանված լրացուցիչ ժամանակ»։ Հիմնական ժամանակը սկսում է նվազել միայն այն պահից, երբ սպառվում է լրացուցիչ ժամանակը։ Եթե խաղացողը սեղմում է ժամացույցի կոճակը մինչև լրացուցիչ ժամանակի սպառվելը, մտածելու հիմնական ժամանակը չի նվազում՝ անկախ լրացուցիչ ժամանակի օգտագործման չափից

**Ժամանակի վերահսկում:** **1**. խաղացողներին մտածելու համար տրվող ժամանակի սահմանում։ Շախմատի ժամացույց օգտագործելիս՝ յուրաքանչյուր խաղացող պետք է կատարի քայլերի նվազագույն քանակը կամ բոլոր քայլերը հատկացված ժամանակի ընթացքում, և (կամ) յուրաքանչյուր քայլի համար կարող է տրվել լրացուցիչ ժամանակ (հավելում)։ Այս ամենը պետք է նախապես սահմանված լինի
եթե մտածելու ժամանակը տրվում է հատվածաբար (օրինակ՝ 90 րոպե առաջին 40 քայլի համար, այնուհետև 60 րոպե հաջորդ 20 քայլի համար, այնուհետև 15 րոպե՝ մինչև խաղի ավարտը՝ 30 վայրկյան հավելումով՝ սկսած առաջին քայլից), ապա առաջին ստուգումն ավարտվում է և սկսում է երկրորդ ստուգումն այն դեպքում, երբ երկու հակառակորդներն էլ կատարում են 40-ական քայլ։ Համապատասխանաբար, երկու հակառակորդների	կողմից 60-ական քայլ կատարելուց հետո ավարտվում է երկրորդ և սկսվում է երրորդ ստուգումը։

**Լրացուցիչ ժամանակ, հավելում:** [6.1](./article6) ժամանակ (2-ից մինչև 60 վայրկյան), որը խաղի սկզբից տրվում է յուրաքանչյուր խաղացողին յուրաքանչյուր քայլի համար՝ ի լրումն մտածելու համար տրվող ժամանակի։ Դա կարող է արվել Բրոնշտեյնի կամ Ֆիշերի ստուգումը կիրառելիս

**Խախտել դասավորությունը:** [7.4.1](./article7) դնել կամ վերցնել խաղաքարերը իրենց հիմնական տեղից: Օրինակ, զինվորը՝ a2-ից a4.5, նավակը d1-ի և e1-ի միջև ընկած հատվածի շառավղում, խաղաքար, որը ընկել է հատակին և այլն

**Խաղավայր:** [11.2](./article12). խաղի տեղը, հանգստի սենյակները, զուգարանները,	հյուրասիրության սրահները, ծխելու համար հատկացված և մրցավարի կողմից որոշված այլ տարածքները

**Խաղատեղ:** [11.2](./article12) այն տարածքը, որտեղ տեղի են ունենում մրցաշարի խաղերը

**Մերձակա է**համարվում խաղավայրին հարող այն տարածք(ներ)ը, որտեղ մրցավարի կողմից կարող են սահմանվել վարքի որոշակի կանոններ։

**Խաղատախտակ:** [2.1](./article2) 64 (8x8) վանդականոց, հաջորդաբար՝ բաց («սպիտակ») և մուգ («սև») գույների հավասարաչափ դաշտերից բաղկացած տախտակ՝ շախմատ խաղալու համար։ Կրճատ․՝ տախտակ

**Խաղի հետաձգում:** [8.1](./article8) խաղը մեկ խաղափուլի ընթացքում չի ավարտվում, այլ ժամանակավորապես ընդհատվում և վերսկսվում է ավելի ուշ՝ նախապես որոշված ժամին

**Խաղաքար:** [2.1](./article2) թագուհի, նավակ, փիղ, ձի կամ ցանկացած խաղաքար՝ բացառությամբ զինվորի

**Կազմակերպիչ:** [8.3](./article8) անձ, որը պատասխանատու է խաղավայրի, ամսաթվերի, մրցանակային ֆոնդի, հրավերների, մրցույթի ձևաչափի և այլնի համար

**Կայծակնային խաղ։** [Հավելված B](./applicationb): այն խաղը, որում բոլոր քայլերը պետք է կատարվեն յուրաքանչյուր խաղացողի համար սահմանված ժամանակի ընթացքում, որը պակաս է 10 րոպեից, կամ՝ հատկացված ժամանակի և 60-ով բազմապատկած ամեն քայլի համար տրվող լրացուցիչ ժամանակի գումարը 10 րոպեից քիչ է

**Կողանցիկ վերցնել:** [3.7.4.1](./article3) բացատրության համար տե՛ս հոդվածը։ Լատինատառ նշված է e.p.

**Կորցնել իրավունքը:** [4.8.1](./article4) **1.** կորցնել պահանջ ներկայացնելու կամ քայլ կատարելու իրավունքը: Կամ
**2.** պարտվել խաղում՝ օրենքների խախտման պատճառով

**Հաղթել ընդունված միջոցներով** [Ուղեցույց III](./rec3) նպատակաուղղված,	հետևողական խաղի միջոցով հասնել հաղթանակի, կամ ունենալ դիրք՝ հաղթանակի հասնելու իրատեսական հնարավորություններով, բայց ոչ միայն հակառակորդի դրոշակն ընկնելու հույսով

**Հայտարարություն (պահանջ):** [6.8](./article6) խաղացողը կարող է պահանջ ներկայացնել մրցավարին՝ տարբեր հանգամանքներերից ելնելով

**Հանգստի սենյակ:** [11.2](./article11) պետքարաններ, ինչպես նաև Աշխարհի առաջնության ժամանակ առանձնացված տարածքներ, որտեղ խաղացողները կարող են հանգստանալ

**Հանձնվել:** [5.1.2](./article5) խաղը ճանաչել պարտված՝ մինչև մատ ստանալը

**Հանրահաշվական նշագրություն:** [8.1](./article8) 8x8 խաղատախտակի վրա կատարվող քայլերի գրառում՝ a-ից h` լատինական տառերի և 1-ից 8 թվերի միջոցով

**Հատկացված ժամանակ:** [8.6](./article8) խաղի մի հատված, որտեղ մասնակիցները պետք է կատարեն մի շարք քայլեր կամ բոլոր քայլերը որոշակի հատկացված ժամանակում

**Հնարավոր քայլ** [3.10.1](./article3) բացատրության համար տե՛ս հոդվածը

**Հորիզոնական:** [2.4](./article2) խաղատախտակի դաշտերի հորիզոնական շարք

**Հսկել:** [12.2.5](./article12) ստուգել կամ վերահսկել խաղի ընթացքը

**Ձեռք տրված խաղաքար:** [12.2.5](./article12) եթե խաղացողը դիպչում է խաղաքարին՝ այն տեղափոխելու մտադրությամբ, ապա պարտավոր է քայլ կատարել այդ խաղաքարով

**Մատ:** [4.3](./article4) հակառակորդի արքայի վրա այնպիսի հարված, որը մրցակցին զրկում է բոլոր հնարավոր քայլերից, այլ կերպ ասած՝ այնպիսի շախ հակառակորդի արքին, որից պաշտպանվել հնարավոր չէ։ Նշագրվում է ++ կամ #

**«Մեռյալ դիրք»:** [1.2](./article1)այնպիսի դիրք, երբ խաղացողներից և ոչ մեկը՝ հնարավոր քայլերի ցանկացած շարքով, հակառակորդի արքին մատ անել չի կարող

**Մերձակա տարածք:** [5.2.2](./article5) խաղավայրին հարող այն տարածք(ներ)ը, որտեղ մրցավարի կողմից կարող են սահմանվել վարքի հատուկ կանոններ

**Միավորներ:** [12.8](./article12) սովորաբար, հաղթանակի համար տրվում է 1 միավոր, «ոչ-ոքի»-ի համար՝ կես միավոր, պարտության համար միավոր չի տրվում։ Այլընտրանքը՝ համապատասխանաբար՝ 3, 1 և 0 միավորն է

**Միջամտել:** [10](./article10) միջամտություն խաղի ընթացքում՝ խախտումները վերացնելու նպատակով

**Միջոցառման կանոնադրություն:** [1.1](./article1) հաստատված փաստաթուղթ, որը սահմանում է մրցաշարի անցկացման պայմանները, անհրաժեշտության դեպքում նշելով, թե սույն կանոնագրքում առաջարկվող տարբերակներից որ մեկն է կիրառվելու

**Մրցավար:** [6.7.1](./article6) Անձ (անձինք), որը (որոնք) պատասխանատու է (պատասխանատու են) օրենքների և մրցաշարի կանոնակարգի կատարման համար

**Մրցավարի հայեցողություն:** [12.7](./article12) Սույն Օրենքներում կա մոտավորապես 39 դեպք, երբ մրցավարը պետք է օգտագործի իր դատողությունը

**Շախ:** [3.9](./article3) Մեկ կամ միաժամանակ մի քանի խաղաքարերի հարված հակառակորդի արքայի վրա։ Նշագրվում է + պայմանանշանով

**«Շախմատ 960»(Ֆիշերի շախմատ):** [Ուղեցույց II](./rec2) շախմատի տեսակ, որում խաղաքարերի սկզբնական դիրքը որոշվում է կամայական ընտրությամբ 960 հնարավոր տարբերակներից՝ որոշակի պայմաններին համապատասխան

**Շախմատի ժամացույց:** [6.1](./article6) այնպիսի ժամացույց, որի երկու թվացույցները միմյանց կապակցված են այնպես, որ միաժամանակ աշխատել չեն կարող

**Շախմատային հավաքածու:** շախմատի տախտակը և իր 32 խաղաքարերը

**Ոչ-ոքի:** [2.1.1](./article2) խաղի արդյունք, որտեղ խաղացողներից որևէ մեկը չի հաղթել

**«Ոչ-ոքի»-ի առաջարկ:** [2.1.1](./article2) խաղի ընթացքում ստեղծված իրավիճակ, երբ հնարավոր քայլերի կատարումից հետո մրցակիցներից մեկը կարող է ոչ-ոքի առաջարկել։ Բլանկի վրա նշագրվում է = պայմանանշանով

**Ուղղաձիգ:** [2.4](./article2) խաղատախտակի դաշտերի ուղղահայաց շարք

**Ուշացման թույլատրելի ժամանակ:** [6.7](./article6) նախապես կանոնադրության մեջ նշված ժամանակը, երբ խաղացողը կարող է ուշանալ առանց պարտության գրանցման

**Պատ:** [5.2.1](./article5) քայլ կատարողը չունի ոչ մի հնարավոր քայլ, և նրա արքան շախի տակ չէ

**Պատժամիջոցներ:** [12.3](./article12) մրցավարը կարող է կիրառել 12․9 Հոդվածում թվարկված պատժամիջոցները՝ խստության վերընթաց կարգով

**Սահմանափակ կարողություններ:** [6.2.6](./article6) վիճակ, ինչպիսին է ֆիզիկական կամ մտավոր հաշմանդամությունը, որի հետևանքով մարդը մասամբ կամ ամբողջությամբ կորցնում է որոշակի շախմատային գործողություններ կատարելու ունակությունը

**Սեղմել ժամացույցի կոճակը:** [6.2.1](./article6) գործողություն, որի արդյունքում դադարում է աշխատել խաղացողներից մեկի ժամացույցը և սկսում է աշխատել մյուսի ժամացույցը

**Սվորական (ստանդարտ) շախմատ:** [III.3.2](./article3) այն խաղն է, որում մտածելու համար տրվող
ժամանակն առնվազն 60 րոպե է

**Սևեր:** [3.2](./article3) մուգ («սև») խաղաքարերով խաղացող մասնակից

**Սպիտակներ:** [2.2](./article2) բաց («սպիտակ») խաղաքարերով խաղացող մասնակից

**Վերլուծություն:** [11.3](./article11) մեկ կամ մի քանի խաղացողների կողմից խաղաքարերի տեղաշարժելը խաղատախտակի վրա՝ լավագույն շարունակությունը/քայլը կամ դիրքի գնահատականը որոշելու նպատակով

**Վերցնել:** [3.1](./article3) խաղաքարի տեղաշարժում հակառակորդի խաղաքարով զբաղված դաշտ, և վերջինիս հեռացումը խաղատախտակից՝ որպես նույն քայլի մաս

**Ցուցադրական տախտակ:** [6.12.1](./article6) տախտակ, որի վրա ձեռքով ցուցադրվում են դիրքեր

**Ուղղել քայլը:** [4.2](./article4) հայտարարություն առ այն, որ խաղացողը ցանկանում է ուղղել խաղաքարը՝ առանց այն տեղափոխելու մտադրության

**Փոխատեղում:** [3.8.2](./article3) արքայի և նույն գույնի նավակներից մեկի քայլն է՝ խաղացողի կողմից առաջին հորիզոնականով։ Փոխտեղումը համարվում է արքայի մեկ քայլ և կարող է կատարվել ինչպես արքայի թևում(«կարճ» փոխատեղում, նշագրվում է 0-0), այնպես էլ թագուհու թևում («երկար» փոխտեղում, նշագրվում է 0-0-0)

**Փոխարկման դաշտ:** [3.7.5.1](./article3) քայլ կատարողի կողմից ամենահեռավոր հորիզոնականի այն դաշտը, որտեղ նա՝ տեղաշարժելով զինվորը, այն պետք է փոխարինի նույն գույնի նոր թագուհիով, նավակով, փղով կամ ձիով՝ որպես նույն քայլի մաս

**Փոխարկում:** [3.7.5.3](./article3) խաղացողի կողմից ամենահեռավոր հորիզոնականին հասած զինվորի փոխարինումը նույն գույնի խաղաքարով՝ որպես նույն քայլի մաս

**Քայլ:** [1.1](./article1) եթե սահմանված է ժամանակի ստուգում 90 րոպե յուրաքանչյուր խաղացողին 40 քայլի համար, դա նշանակում է, որ երկու հակառակորդն էլ պետք է կատարեն 40 քայլ՝ չգերազանցելով մտածելու համար հատկացված ժամանակը սակայն, «սպիտակների/սևերի քայլն է», «սպիտակների/սևերի լավագույն քայլ» բառակապակցություններում քայլը նշանակում է հակառակորդներից միայն մեկի՝ խաղաքար տեղաշարժելու հերթը

**Քայլերի հաշվիչ:** [6.10.2](./article6) ժամացույցի հատուկ սարք, որը կարող է օգտագործվել հաշվելու համար, թե հակառակորդներից յուրաքանչյուրը քանի անգամ է սեղմել ժամացույցի կոճակը

**Օգնական:** [8.1](./article8) անձ, ով կարող է տարբեր ձևերով նպաստել մրցույթի սահուն ընթացքին՝ կատարելով մրցավարի կողմից ներկայացված հանձնարարությունները

**Ֆիշերի (կուտակային) ստուգում:** ստուգման այս ձևը կիրառելիս՝ յուրաքանչյուր խաղացող ստանում է լրացուցիչ (սովորաբար 30 վայրկյան) ժամանակ յուրաքանչյուր քայլի համար

**0 րոպե թույլատրելի ուշացման ժամանակ:** [6.7.1](./article6) երբ շախմատիստները պետք է մոտենան խաղատախտակին մինչև խաղի մեկնարկը

**50 քայլի կանոն:** [9.3](./article9) խաղը կարող է ավարտվել ոչ-ոքի, եթե յուրաքանչյուր խաղացող առնվազն վերջին 50 քայլերը կատարել է առանց որևէ զինվոր տեղաշարժելու և առանց որևէ խաղաքար վերցնելու

**75 քայլի կանոն:** [9.6.2](./article6) եթե վերջին 75 քայլերը կատարվել են առանց որևէ զինվոր տեղաշարժելու և առանց որևէ խաղաքար վերցնելու, խաղը ավարտվում է ոչ-ոքի
