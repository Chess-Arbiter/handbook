Հոդված 9: ՈՉ-ՈՔԻ
================

**9.1.1** Մրցաշարի կանոնակարգը կարող է նախատեսել, որ խաղացողները չեն կարող ոչ-ոքի առաջարկել կամ համաձայնել ոչ-ոքիի՝ չկատարելով քայլերի սահմանված քանակը կամ ընդհանրապես, առանց մրցավարի համաձայնության։

**9.1.2** Սակայն, եթե մրցաշարի կանոնակարգը թուլատրում է ոչ-ոքի համաձայնելը, ապա սահմանվում է հետևյալը․

**9.1.2.1** Ոչ-ոքի առաջարկել ցանկացողը պետք է դա անի խաղատախտակի վրա իր քայլը կատարելուց հետո՝ մինչև ժամացույցի կոճակը սեղմելը։ Խաղի ընթացքում ցանկացած այլ ժամանակ արված առաջարկը մնում է ուժի մեջ, սակայն պետք է հաշվի առնել 11.5 հոդվածը։Առաջարկի ժամանակ ոչ մի պայման չի կարող դրվել։ Երկու դեպքում էլ առաջարկը հետ վերցվել չի կարող և մնում է ուժի մեջ՝ մինչև հակառակորդմն ընդունի այն, մերժի բանավոր կամ ձեռք տալով խաղաքարին՝ այն տեղաշարժելու կամ վերցնելու մտադրությամբ, կամ մինչև պարտիայի ելքը որոշվի որևէ այլ կերպ։

**9.1.2.2** Ոչ-ոքիի առաջարկը յուրաքանչյուր խաղացողի կողմից պետք է նշվի բլանկում «=» պայմանանշանով։

**9.1.2.3** 9.2 կամ 9.3 հոդվածների հիման վրա ոչ-ոքիի վերաբերյալ արտահայտությունը պետք է համարվի ոչ-ոքիի առաջարկ։

**9.2.1** Քայլ կատարողի պատշաճ արտահայտության հիման վրա պարտիան ավարտվում է ոչ-ոքի, երբ առվազն երրորդ անգամ կրկնվել է նույն դիրքը (պարտադիր չէ քայլերի կրկնությամբ):

**9.2.1.1** Կարող է կրկնվել անմիջապես իր քայլից հետո, եթե նա իր բլանկում նախ գրանցում է այդ քայլը, որը չի կարող փոխվել, և մրցավարին հայտնում է այդ քայլը կատարելու մտադրության մասին, կամ՝

**9.2.1.2** արդեն իսկ կրկնվել է անմիջապես հակառակորդի քայլից հետո, և քայլը հայտարարություն անողինն է։

**9.2.2** Դիրքերը համարվում են կրկնված, եթե քայլի հերթը նույն խաղացողինն է, նույն գույնի նույնանուն խաղաքարերը զբաղեցնում են նույն դաշտերը, և երկու խաղացողների բոլոր խաղաքարերի հնարավոր քայլերը նույնն են։ Հետևաբար, դիրքերը նույնը չեն, եթե․

**9.2.2.1** Զինվորը, որը կարող էր կողանցիկ վերցվել, այլևս այդ կերպ վերցվել չի կարող,

**9.2.2.2** Արքան կամ նավակը կարող էին փոխատեղվել, սակայն՝ տեղաշարժվելով, կորցրել են այդ իրավունքը։ Խաղացողը փոխատեղում կատարելու իրավունքից զրկվում է միայն այն դեպքում, երբ արքան կան նավակը տեղաշարժվել են։

**9.3** Քայլ կատարողի պատշաճ հայտարարության հիման վրա պարտիան ավարտվում է ոչ-ոքի, եթե․

**9.3.1** նա իր բլանկում նախ գրանցում է քայլը, որը չի կարող փոխվել, և մրցավարին հայտնում է այդ քայլը կատարելու մտադրության մասին, որի արդյունքում յուրաքանչյուր խաղացողի կողմից կատարված վերջին 50 քայլերը կատարվել են առանց որևէ զինվոր տեղաշարժելու և առանց որևէ խաղաքար վերցնելու, կամ՝

**9.3.2** յուրաքանչյուր խաղացողի կողմից հաջորդաբար կատարված վերջին 50 քայլերն արդեն իսկ կատրվել են առանց որևէ զինվոր տեղաշարժելու և առանց որևէ խաղաքար վերցնելու։

**9.4** Խաղացողտ զրկվում է 9.2 կամ 9.3. հոդվածների հիման վրա հայտարարություն անելու իրավունքից, եթե ձեռք է տալիս խաղաքարին, ինչպես սահմանված է [4.3 հոդվածում](./article4#4.3)։

**9.5.1** Եթե խաղացողը պահանջում է ոչ-ոքի՝ 9.2 կամ 9.3 հոդվածների հիման վրա, նա կամ մրցավարը պետք է կանգնեցնեն ժամացույցը (տես հոդվածներ 6.12.1 կամ 6.12.2). Նրան չի թույլատրվում հրաժարվել այդ պահանջից։

**9.5.2** Եթե հայտնաբերվում է, որ պահանջը ճիշտ է, խաղն անմիջապես ավարտվում է ոչ-ոքի։

**9․5․3** Եթե հայտնաբերվում է, որ պահանջը ճիշտ չէ, ապա մրցավարը պետք է հակառակորդին ավելացնի երկու րոպե։ Այնուհետև պարտիան պետք է շարունակվի։ Եթե պահանջի հիմքը մտադրված քայլն էր, ապա այն պետք է կատարվի՝ ինչպես սահմանված է [3](./article3) և [4](./article4) հոդվածներում։

**9.6** Պարտիան ավարտվում է ոչ-ոքի, եթե կատարվում է ներքոշարադրյալներից մեկը կամ երկուսն էլ միաժամանակ․

**9.6.1** Նույն դիրքը կրկնվում է 9.2.2 հոդվածի համաձայն, խաղացողներից առնվազն հինգ անընդմեջ հաջորդող քայլերից հետո։

**9.6.2** վերջին 75 քայլերը կատարվել են առանց որևէ զինվոր տեղաշարժելու և առանց որևէ խաղաքար վերցնելու։ Եթե վերջին քայլը հանգեցնում է մատի, այն ունի առաջնահերթություն։