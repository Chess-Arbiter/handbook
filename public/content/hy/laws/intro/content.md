# ՖԻԴԵ-ի ՇԱԽՄԱՏԻ ԿԱՆՈՆՆԵՐ

ուժի մեջ են 2023թ.-ի հունվարի 1-ից

- Հայաստանի շախմատի ֆեդերացիա՝www.chessfed.am
- Կազմող և թարգմանիչ՝ Մերի Թաշչյան
- Խմբագիր՝ Վահագն Խաչատրյան

## Ներածություն
ՖԻԴԵ-ի Շախմատի օրենքները կանոնակարգում են խաղատախտակի վրա ընթացող խաղը: Շախմատի օրենքները բաղկացած են երկու մասից՝
1.Խաղի  հիմնական  կանոնները  և  2.  Մրցաշարի  կանոնները: Սույն տեքստը Չեննայում (Հնդկաստան) կայացած ՖԻԴԵ-ի 93-րդ կոնգրեսում ընդունված անգլերեն բնագրի հայերեն թարգմանությունն է: Օրենքներն  ուժի  մեջ  են  մտել  2023  թվականի  հունվարի  1-ից։

## Նախաբան
Շախմատի օրենքները չեն կարող ընդգրկել խաղի ընթացքում առաջացող բոլոր	հնարավոր	դեպքերը,	 ինչպես			նաև		կանոնակարգել		բոլոր կազմակերպչական հարցերը: Օրենքների դրույթներով չկանոնավորված դեպքերում, ճիշտ որոշման հիմք կարող են հանդիսանալ կանոնակարգված համանման		իրադրությունները:			Օրենքները			ենթադրում	են,		որ մրցավարները			ունեն			անհրաժեշտ			կարողունակություն,		առողջ դատողություն և անկողմնակալ են: Չափազանց մանրամասն գրված օրենքը կարող է սահմանափակել մրցավարի անկախ և անաչառ դատելու հնարավորությունը	 և		դրանով		իսկ	խոչընդոտել	նրան	կայացնելու արդարացի	և	տրամաբանված			որոշում		և	հաշվի	առնել	 հատուկ գործոնները:ՖԻԴԵ-ն		կոչ		է	անում		բոլոր  շախմատիստներին  և ֆեդերացիաներին ընդունել այս տեսակետը։ Որպես անհրաժեշտ պայման՝ խաղը ենթակա է ՖԻԴԵ-ի կողմից վարկանիշի հաշվարկման այդ դեպքում, երբ այն անցկացվել է ՖԻԴԵ-ի շախմատի օրենքների համաձայն: Առաջարկվում է, որ չհաշվարկվող մրցաշարային խաղերն անցկացվեն ՖԻԴԵ-ի շախմատի օրենքների համաձայն: Անդամ ֆեդերացիաները կարող են հայցել ՖԻԴԵ-ի բացատրությունները շախմատի օրենքների վերաբերյալ:
