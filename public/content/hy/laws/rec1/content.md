# Ուղեցույց I. Հետաձգված խաղեր

**I.1** Հետաձգման ընթացակարգ.

**I.1.1** Եթե խաղի համար սահմանված ժամանակի ընթացքում խաղը չի
ավարտվում, մրցավարը պետք է պահանջի, որ խաղացողը, ով կատարում
է քայլը, գրանցի «գաղտնի քայլ»: Խաղացողը պետք է գրի առնի քայլն իր
թղթային բլանկում՝ ոչ երկիմաստ նշագրությամբ, իր և հակառակորդի
բլանկները դնի ծրարի մեջ, կնքի այն և միայն դրանից հետո կանգնեցի
ժամացույցը։ Քանի դեռ ժամացույցը կանգնեցված չէ, խաղացողը
պահպանում է գաղտնի քայլը փոխելու իրավունքը։ Եթե մրցավարի
կողմից գաղտնի քայլ գրանցելու պահանջից հետո խաղացողը քայլ է
կատարում խաղատախտակի վրա, ապա նա պարտավոր է գրանցել այդ
նույն քայլն իր բլանկում՝ որպես գաղտնի քայլ։

**I.1.2** Եթե քայլ կատարողը հետաձգում է խաղը մինչև խաղի համար
նախատեսված ժամանակի ավարտը, ապա նրա ժամացույցի ցուցմունքը
պետք է գրանցվի այնպես, ինչպես կգրանցվեր խաղի համար սահմանված
ժամանակի ավարտին։

**I.2**. Ծրարի վրա պետք է նշվի հետևյալը․

**I.2.1** խաղացողների անունները,

**I.2.2** անմիջապես գրանցվող քայլից առաջ ստեղծված դիրքը,

**I.2.3** յուրաքանչյուր խաղացողի կողմից օգտագործված ժամանակը,

**I.2.4** քայլ գրանցող խաղացողի անունը,

**I.2.5** գրանցված քայլի համարը,

**I.2.6** ոչ-ոքիի առաջարկը՝ եթե այն ուժի մեջ է,

**I.2.7** խաղի վերսկսման ամսաթիվը, ժամը և վայրը։

**I.3** Մրցավարը պետք է ստուգի ծրարի վրա նշված տեղեկությունների
ճշգրտությունը, նա պատատասխանատու է նաև ծրարի անվտանգության
համար։

**I.4** Եթե խաղացողն առաջարկում է ոչ-ոքի գաղտնի քայլ գրանցած
հակառակորդին, այդ առաջարկը մնում է ուժի մեջ, մինչև հակառակարոդը
կընդունի կամ կմերժի այն՝ Հոդված [9.1-ի](./article9) համաձայն։

**I.5** Մինչև խաղը վերսկսելը, խաղատախտակի վրա պետք է դասավորվի
ծրարի վրա գրանցված դիրքը, իսկ ժամացույցը պետք է ուղղվի՝ ծրարի վրա
գրանցված ցուցմունքներին համապատասխան։

**I.6** Եթե մինչև խաղը վերսկսելը հակառակորդները համաձայնում են
ոչ-ոքիի, կամ եթե խաղացողներից մեկը տեղեկացնում է մրցավարին, որի
ինքը հանձնվում է, ապա խաղն ավարտվում է։

**I.7** Ծրարը պետք է բացվի միայն գաղտնի քայլին պատասխանող
խաղացողի ներկայությամբ։

**I.8** Բացառությամբ [5, 5.2.2](./article5), [6.9](./article6) և [9.6](./article9) Հոդվածներում նշված դեպքերի,
խաղը պարտվում է այն խաղացողը, որի գաղտնի քայլի գրառումը․

**I.8.1** երկիմաստ է, կամ

**I.8.2** այնպես է գրված, որ դրա իմաստը հնարավոր չէ պարզել, կամ

**I.8.3** անհնարին քայլ է։

**I.9** Եթե խաղի վերսկսման համար նախատեսված ժամին․

**I.9.1** գաղտնի քայլին պատասխանող խաղացողը ներկա է, ապա ծրարը
բացվում է, գրանցված քայլը կատարվում է խաղատախտակի վրա, և
միացվում է նրա ժամացույցը,

**I.9.2** գաղտնի քայլին պատասխանող խաղացողը ներկա չէ, ապա նրա
ժամացույցը միացվում է։ Ներկայանալուն պես նա կարող է կանգնեցնել
ժամացույցը և հրավիրել մրցավարին։ Այնուհետև, ծրարը բացվում է,
գրանցված քայլը կատարվում է խաղատախտակի վրա, և նրա ժամացույցը
նորից միացվում է,

**I.9.3** գաղտնի քայլ գրանցած խաղացողը ներկա չէ, հակառակորդը՝
խաղատախտակի վրա քայլ կատարելու փոխարեն, իրավունք ունի գրի
առնել պատասխան քայլն իր բլանկում, կնքել այդ բլանկը նոր ծրարի մեջ և
սեղմել ժամացույցի կոճակը։ Այդ դեպքում, ծրարը պետք է հանձնվի
մրցավարին ի պահ և բացվի՝ բացակա խաղացողի ժամանելուն պես։

**I.10** Յուրաքանչյուր խաղացող, որը խաղին ներկայացել է ուշացման
թույլատրելի ժամանակի սպառվելուց հետո, համարվում է պարտված՝
տվյալ խաղում, եթե մրցավարն այլ որոշում չի կայացնում։ Սակայն, եթե
գրանցված քայլը վճռում է խաղի արդյունքը, տվյալ արդյունքը մնում է ուժի
մեջ։

**I.11** Եթե մրցաշարի կանոնակարգն ուշացման համար սահմանում է
որոշակի ժամանակ, որը 0 չէ, և խաղի վերսկման ժամին ներկա չէ
խաղացողներից և ոչ մեկը, ապա խաղացողը, որը պետք է պատասխանի
գրանցված քայլին, կորցնում է մինչև իր ներկայանալն անցած ամբողջ
ժամանակը, եթե կանոնադրությունն այլ բան չի սահմանում, կամ
մրցավարն այլ որոշում չի կայացնում։

**I.12** Հետաձգված խաղի վերսկսումը․

**I.12.1** Եթե գրանցված քայլը պարունակող ծրարն անհետացել է, խաղը
պետք է շարունակվի՝ մինչև հետաձգելը ստեղծված դիրքից և հետաձգման
պահին գրանցված ժամացույցի ցուցմունքներով։ Եթե անհնար է
վերականգնել ժամացույցի ցուցմունքները, ապա դրանք պետք է որոշի
մրցավարը։ Քայլ գրանցած խաղացողը խաղատախտակի վրա կատարում
է այն քայլը, որը նրա պնդմամբ գրանցվել էր որպես գաղտնի քայլ։

**I.12.2** Եթե դիրքը վերականգնել հնարավոր չէ, ապա խաղը պետք է չեղյալ
հայտարարվի, և վերսկսվի նորը։

**I.13** Եթե հետաձգված խաղը վերսկսելիս, մինչև իր առաջին քայլ
կատարելը, խաղացողներից մեկը հայտարարի, որ ժամացույցի
ցուցմունքները սխալ են, ապա սխալը պետք է ուղղվի։ Եթե սխալը
ժամանակին չի հայտնաբերվել, խաղը շարունակվում է՝ առանց
ցուցմունքներն ուղղելու, եթե մրցավարն այլ բան չի որոշում։

**I.14** Խաղի վերսկսման յուրաքանչյուր խաղափուլ պետք է հսկվի
մրցավարի ժամացույցով։ Մեկնարկի ժամերը պետք է հայտարարվեն
նախապես։