# Խորհուրդ I. ՀԵՏԱՁԳՎԱԾ ՊԱՐՏԻԱՆԵՐ

**I.1.1** Եթե խաղի համար սահմանված ժամանակի ընթացքում պարտիան չի ավարտվում, մրցավարը պետք է պարտադրի քայլ կատարողին՝ գրանցել գաղտնի քայլ։ Խաղացողը պետք է գրի առնի քայլն իր բլանկում՝ ոչ երկիմաստ նշագրությամբ, իր և հակառակորդի բլանկները դնի ծրարի մեջ, կնիքի այն և միայն դրանից հետո կանգնեցնի ժամացույցը։ Քանի դեռ ժամացույցը կանգնեցված չէ, խաղացողը պահպանում է գաղտնի քայլը փոխելու իրավունքը։ Եթե մրցավարի կողմից գաղտնի քայլ գրանցելու պահանջից հետո խաղացողը քայլ է կատարում խաղատախտակի վրա, ապա նա պարտավոր է գրանցել այդ նույն քայլն իր բլանկում՝ որպես գաղտնի քայլ։

**I.1.2** Եթե քայլ կատարողը հետաձգում է պարտիան մինչև խաղի համար սահմանված ժամանակի ավարտը, նրա ժամացույցի ցուցմունքը պետք է գրանցվի այնպես, ինչպես դա կգրանցվեր խաղի համար սահմանված ժամանակի ավարտին։

**I.2** Ծրարի վրա պետք է նշվի հետևյալը․

**I.2.1** խաղացողների ազգանունները,

**I.2.2** անմիջապես գրանցվող քայլից առաջ ստեղծված դիրքը,

**I.2.3** յուրաքանչյուր խաղացողի կողմից օգտագործված ժամանակը,

**I.2.4** քայլը գրանցող խաղացողի ազգանունը,

**I.2.5** գրանցված քայլի համարը,

**I.2.6** ոչ-ոքիի առաջարկը, եթե այն ուժի մեջ է,

**I.2.7** խաղի վերսկսման ամսաթիվը, ժամը և տեղը։

**I.3** Մրցավարը պետք է ստուգի ծրարի վրա նշված տեղեկությունների ճշտությունը։, նա պատասխանատու է ծրարի ապահով պահպանման համար։

**I.4** Եթե խաղացողն առաջարկում է ոչ-ոքի՝ գաղտնի քայլ գրանցած հակառակորդին, այդ առաջարկը մնում է ուժի մեջ՝ մինչև հակառակորդը ընդունի կամ կմերժի այն համաձայն հոդված [9.1.](/hy/rules/article9)

**I.5** Մինչև պարտիան վերսկսելը, խաղատախտակի վրա պետք է շարվի ծրարի վրա գրանցված դիրքը, իսկ ժամացույցը պետք է ուղղվի՝ ծրարի վրա գրանցված ցուցմունքներին համապատասխան։

**I.6** Եթե մինչև պարտիան վերսկսելը հակառակորդները համաձայնում են ոչ-ոքիի, կամ եթե խաղացողներից մեկը տեղեկացնում է մրցավարին, որ ինքը հանձնվում է, ապա պարտիան ավարտվում է։

**I.7** Ծրարը պետք է բացվի միայն գաղտնի քայլին պատասխանող խաղացողի ներկայությամբ

**I.8** Բացառությամբ [5](/hy/rules/article5) , 6.9 , 9.6 և 9.7 հոդվածներում նշված դեպքերի, պարտվում է այն խաղացողը, ում գաղտնի քայլի գրառումը ․

I.8.1.երկիմաստ է, կամ

**I.8.2** այնպիսին է, որ դրա ճիշտ իմաստը պարզել հնարավոր չէ, կամ

**I.8.3** անհնարին է։

**I.9** Եթե խաղըի վերսկսման համար նշանակված ժամին․

**I.9.1** գաղտնի քայլին պատասխանող խաղացողը ներկա է, ապա ծրարը բացվում է, գրանցված քայլը կատարվում է խաղատախտակի վրա, և միացվում է նրա ժամացույցը։

**I.9.2** գաղտնի քայլին պատասխանող խաղացողը ներկա չէ, ապա նրա ժամացույցը միացվում է։ Ներկայանալուն պես նա կարող է կանգնեցնել ժամացույցը և հրավիրել մրցավարին։ Այնուհետև ծրարը բացվում է, գրանցված քայլը կատարվում է խաղատախտակի վրա, և նրա ժամացույցը նորից միացվում է,

**I.9.3** գաղտնի քայլ գրանցած խաղացողը ներկա չէ, հակառակորդը՝ խաղատախտակի վրա քայլ կատարելու փոխարեն, իրավունք ունի գրի առնել պատասխան քայլն իր բլանկում, կնքել այդ բլանկը նոր ծրարի մեջ և սեղմել ժամացույցի կոճակը։ Այդ դեպքում, ծրարը պետք է հանձնվի մրցավարին ի պահ և բացվի՝ բացակա խաղացողի ժամանելուն պես։

**I.10** Յուրաքանչյուր խաղացող, որը խաղի է ներկայացել ուշացման համար սահմանված ժամանակի սպառվելուց հետո, համարվում է պարտված այդ պարտիայում, եթե մրցավարն այլ որոշում չի կայացնում։ Սակայն, եթե գրանցված քայլը վճռում է պարտիայի արդյունքը, այդ արդյունքը մնում է ուժի մեջ։

**I.11** Եթե մրցաշարի կանոնադկարգն ուշացման համար սահմանում է որոշակի ժամանակ, որը 0 չէ, և խաղի վերսկսման ժամին ներկա չէ խաղացողներից և ոչ մեկը, ապա խաղացողը, որը պետք է պատասխանի գրանցված քայլին, կորցնում է մինչև իր ներկայանալն անցած ամբողջ ժամանակը, եթե կանոնակարգն այլ բան չի սահմանում, կամ մրցավարն այլ որոշում չի կայացնում։

**I.12.1** Եթե գրանցված քայլը պարունակող ծրարն անհետացել է, պարտիան պետք է շարունակվի՝ մինև հետաձգվելը ստեղծած դիրքից և հետաձգման պահին գրանցված ժամացույցի ցուցմունքներով։ Եթե անհնարին է վերականգնել ժամացույցի ցուցմունքները, ապա դրանք պետք է որոշի մրցավարը։ Քայլ գրանցած խաղացողը խաղատախտակի վրա կատարում է այն քայլը, որը նրա պնդմամբ գրանցվել է որպես գաղտնի քայլ։

**I.12.2** Եթե դիրքը վերականգնել անհնար է, ապա պարտիան պետք է չեղյալ համարվի և խաղացվի կրկին։

**I.13** Եթե հետաձգված պարտիան վերսկսելիս, մինչև իր առաջին քայլ կատարելը, խաղացողներից մեկը հայտարարի, որ ժամացույցի ցուցմունքները սխալ են, ապա սխալը պետք է ուղղվի։ Եթե սխալը ժամանակին չի հայտնաբերվել, պարտիան շարունակվում է առանց ցուցմունքներն ուղղելու, եթե մրցավարը այլ բան չի որոշում։

**I.14** Պարտիայի վերսկսման յուրաքանչյուր խաղափուլ պետք է հսկվի մրցավարի ժամացույցով։ Սկսելու ժամերը պետք է հայտարարվեն նախապես։
