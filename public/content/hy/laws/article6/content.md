Հոդված 6: ՇԱԽՄԱՏԱՅԻՆ ԺԱՄԱՑՈՒՅՑ
==============================

**6.1** Շախմատային ժամացույցն այնպիսի ժամացույց է, որի երկու թվացույցներն միմյանց կապակցված են այնպես, որ միաժամանակ աշխատել չեն կարող։ Շախմատի կանոններում ժամացույցը նշանակում է երկու թվացույցներից մեկը։ Յուրաքանչյուր թվացույց ունի դրոշակ: Դրոշակի ընկնելը նշանակում է, որ խաղացողին հատկացված ժամանակի սպառում։

**6.2.1** Խաղի ժամանակ յուրաքանչյուր խաղացող՝ խաղատախտակի վրա քայլ կատարելուց հետո, պետք է սեղմի ժամացույցի կոճակը այնպես, որ սկսի աշխատել հակառակորդի ժամացույցը։ Դա ավարտում է քայլը։ Քայլն ավարտված է նաև, եթե․

**6.2.1.1.այն** ավարտում է պարտիան (տես հոդվածներ 5.1.1, 5.2.1, 5.2.2, 9.6.1 և 9.6.2), կամ՝

**6.2.1.2** խաղացողը կատարում է իր հաջորդ քայլն այն դեպքում, երբ նախորդ քայլն ավարտված չէր։

**6.2.2** Իր քայլը կատարելուց հետո խաղացողը պետք է միշտ հնարավորություն ունենա կանգնեցնել ժամացույցը, նույնիսկ եթե հակառակորդն կատարել է պատասխան քայլը։ Խաղատախտակի վրա քայլ կատարելու և հակառակորդի ժամացույցը միացվելու միջև ընկած ժամանակահատվածը խաղացողին հատկացված ժամանակի մասն է կազմում։

**6.2.3** Խաղացողը պետք է սեղմի ժամացույցի կոճակը այն ձեռքով, որով կատարել է քայլը։ Խաղացողին արգելվում է սեղմած պահել ժամացույցի կոճակը, կամ իր մատը պահել կոճակի վրա։

**6.2.4** Խաղացողները պետք է պատշաճ կերպով վարվեն ժամացույցի հետ։ Արգելվում է ուժ գործադրել ժամացույցի կոճակը սեղմելու համար, սեղմել կոճակը քայլ կատարելուց առաջ, բարձրացնել կամ շրջել ժամացույցը։ Ժամացույցի նկատմամբ ոչ պատշաճ վերաբերմունքը պետք է պատժվի [Հոդված 12.9](./article12) համաձայն։

**6.2.5** Խաղատախտակի վրա խաղաքարերն ուղղել թույլատրվում է միայն այն խաղացողին, ում ժամացույցն աշխատում է։

**6.2.6** Եթե խաղացողը ի վիճակի չէ օգտագործել ժամացույցը, համապատասխան գործողությունների կատարելու համար, նրան, մրցավարի համաձայնությամբ, կարող է տրամադրվել օգնական։ Այդ խաղացողի ժամացույցի ցուցմունքը մրցավարը պետք է վերանայի համարժեքորեն։ Այլ սահմանափակ կարողություններով խաղացողների ժամացույցի ցուցմունքը չի վերանայվում։։

**6.3.1** Շախմատային ժամացույց օգտագործելիս՝ յուրաքանչյուր քայլերի նվազագույն քանակը կամ բոլոր քայլերը պետք է կատարի հատկացված ժամանակի ընթացքում, և (կամ) յուրաքանչյուր քայլի համար կարող է տրվել լրացուցիչ ժամանակ (հավելում)։ Այս ամենը պետք է նախապես հստակ սահմանված լինի։

**6.3.2** Ստուգումներից որևէ մեկի ընթացքում խաղացողի տնտեսած ժամանակը ավելացվում է հաջորդ ստուգման համար հատկացված ժամանակին, բացառությամբ ժամանակի երկարաձգում ստուգման ձևի կիրառման դեպքերի։ Ժամանակի երկարաձգում ստուգման ձևը կիրառելիս՝ հակառակորդներին հատկացվում է մտածելու հիմնական ժամանա։ Յուրաքանչյուրին հատկացվում է նաև ամեն քայլի համար սահմանված լրացուցիչ ժամանակ (հավելում)։ Հիմնական ժամանակը սկսում է նվազել միայն այն պահից, երբ սպառվում է սահմանված լրացուցիչ ժամանակը։ Եթե խաղացողտ ժամացույցի կոճակը սեղմում է մինչև լրացուցիչ ժամանակի սպառվելը, մտածելու հիմնական ժամանակը չի նվազում՝ անկախ լրացուցիչ ժամանակի օգտագործման չափից։

**6.4** Դրոշակի ընկնելուց անմիջապես հետո պետք է ստգուվեն հոդված 6.3.1. պահանջները։

**6.5** Մինչև պարտիայի սկիզբը՝ մրցավարը որոշում է, թե որտեղ պետք է տեղադրվի շախմատային ժամացույցը։

**6.6** Խաղասկզբի համար սահմանված ժամին միացվում է սպիտակների ժամացույցը։

**6.7.1** Մրցաշարի կանոնակարգում պետք է նախատեսված լինի ուշացման համար սահմանված ժամանակը։ Յուրաքանչյուր խաղացող, որը խաղի է ներկայանում այդ ժամանակը սպառվելուց հետո, համարվում է պարտված այդ պարտիայում, եթե մրցավարն այլ որոշում չի կայացնում։

**6.7.2** Եթե մրցաշարի կանոնակարգն ուշացման համար սահմանում է որոշակի ժամանակ, որը 0 չէ, և խաղասկզբին ներկա չէ խաղացողներից և ոչ մեկը, ապա սպիտակները կորցնում են մինչև իր ներկայանալն անցած ամբողջ ժամանակը, եթե կանոնակարգն այլ բան չի սահմանում, կամ մրցավարն այլ որոշում չի կայացնում։

**6.8** Դրոշակը համարվում է ընկած, երբ մրցավարն արձանագրում է այդ փաստը, կամ խաղացողներից մեկը դրա վերաբերյալ անում է համապատասխան հայտարարություն։

**6.9** Բացառությամբ այն դեպքերի, երբ կիրառվում է 5.1.1, 5.1.2, 5.2.1, 5.2.2, կամ 5.2.3 հոդվածներից որևէ մեկը, խաղացողն պարտվում է, եթե հատկացված ժամանակի ընթացքում սահմանված քայլերի քանակը չի կատարում։ Սակայն պարտիան ավարտվում է ոչ-ոքի, եթե դիրքն այնպիսին է, որ հակառակորդը հնարավոր քայլերի ցանկացած շարքով չի կարող մատ անել խաղացողի արքային։

**6.10.1** Ակնհայտ անսարքության բացակայության դեպքում՝ ժամացույցի ցանկացած ցուցմունք համարվում է փաստական։ Ակնհայտ անսարք ժամացույցը պետք է փոխարինի մրցավարը, որը փոխարինող ժամացույցի ցուցմունքները պետք է սահմանի ողջամտաբար։

**6.10.2** Եթե պարտիայի ընթացքում հայտնաբերվում է, որ հակառակորդներից մեկի կամ երկուսի ժամացույցների ցուցմունքները ճիշտ չէին կարգավորվել խաղի սկզբից, նրանցից յուրաքանչյուրը կամ մրցավարը պետք է անմիջապես կանգնեցնեն ժամացույցը։ Մրցավարը պետք է նորից կարգավորի ժամացույցը և, եթե անհրաժեշտ է, ուղղի ցուցմունքները և քայլերի հաշվիչը։ Մրցավարը պետք է ժամացույցը կարգավորի ողջամտորեն։

**6.11.1** Եթե ծագում է պարտիան ընդհատելու անհրաժեշտություն, ժամացույցը պետք է կանգնեցնի մրցավարը։

**6.11.2** Խաղացողը կարող է ժամացույցը կանգնեցնել միայն այն դեպքում, երբ առաջանում է մրցավարի միջամտության կարիքը․ օրինակ․ եթե փոխարկման ժամանակ նրա ձեռքի տակ չկա պահանջվող խաղաքարը։

**6.11.3** Ցանկացած դեպքում մրցավարն է որոշում, թե երբ պետք է վերսկսվի պարտիան։

**6.11.4** Երբ խաղացողը կանգնեցնում է ժամացույցը մրցավարի միջամտության ակնկալիքով, մրցավարը պետք է որոշի, թե արդյո՞ք խաղացողն ուներ հիմնավոր պատճառ՝ այդ բանն անելու համար։ Եթե ակնհայտ է, որ խաղացողը ժամացույցը կանգնեցնելու համար հիմնավոր պատճառ չուներ, ապա նա պետք է պատժվի [12.9](./article12) հոդվածի համաձայն։

**6.12.1** Խաղասրահում թույլատրվում է տեղադրել լուսապաստառներ, մոնիտորներ կամ ցուցատախտակներ, որոնք ցույց են տալիս ընթացիկ դիրքը խաղատախտակի վրա, քայլերը և կատարված քայլերի քանակը, և ժամացույցներ, որոնք ցույց են տալիս նաև քայլերի քանակը։

**6.12.2** Սակայն, հիմնվելով միայն վերոնշյալ տեղեկատվության վրա, խաղացողը չի կարող որևէ հայտարարություն անել։