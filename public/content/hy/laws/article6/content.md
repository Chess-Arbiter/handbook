# Հոդված 6: ՇԱԽՄԱՏԱՅԻՆ ԺԱՄԱՑՈՒՅՑ

**6.1** «Շախմատի ժամացույցն» այնպիսի ժամացույց է, որի երկու թվացույցները միմյանց կապակցված են այնպես, որ միաժամանակ աշխատել չեն կարող: Շախմատի Օրենքներում «ժամացույց» նշանակում է երկու թվացույցներից մեկը: Յուրաքանչյուր թվացույց ունի «դրոշակ»: «Դրոշակի ընկնելը» նշանակում է խաղացողին հատկացված ժամանակի սպառում

**6.2** Շախմատի ժամացույցի օգտագործումը.

**6.2.1** Խաղի ընթացքում յուրաքանչյուր խաղացող՝ խաղատախտակի վրա քայլ կատարելուց հետո պետք է սեղմի ժամացույցի կոճակն այնպես, որ սկսի աշխատել հակառակորդի ժամացույցը: Այսպես «ավարտվում» է քայլը: Քայլն ավարտված է նաև եթե՝

**6.2.1.1** այն ավարտում է խաղը (տե՛ս [5.1.1, 5.2.1, 5.2.2](./article5), [9.2.1, 9.6.1 և 9.6.2](./article9) հոդվածները), կամ՝

**6.2.1.2** խաղացողը կատարում է իր հաջորդ քայլն այն դեպքում, երբ նախորդ քայլն ավարտված չէր:

**6.2.2** Իր քայլը կատարելուց հետո խաղացողը պետք է հնարավորություն
ունենա կանգնեցնել ժամացույցը, նույնիսկ, եթե հակառակորդն արդեն
կատարել է պատասխան քայլը: Խաղատախտակի վրա քայլ կատարելու և
հակառակորդի ժամացույցը միացնելու միջև ընկած ժամանակահատվածը
խաղացողին հատկացված ժամանակի մասն է կազմում:

**6.2.3** Խաղացողը պետք է սեղմի ժամացույցի կոճակն այն ձեռքով, որով
կատարել է քայլը: Խաղացողին արգելվում է սեղմած պահել ժամացույցի
կոճակը կամ իր մատը պահել կոճակի վրա:

**6.2.4** Խաղացողները պետք է պատշաճ կերպով վարվեն ժամացույցի հետ:
Արգելվում է ուժ գործադրել ժամացույցի կոճակը սեղմելու համար, սեղմել
կոճակը քայլ կատարելուց առաջ, բարձրացնել կամ շրջել ժամացույցը:
Ժամացույցի նկատմամբ ոչ պատշաճ վերաբերմունքը պետք է պատժվի [12.9](./article12)
հոդվածի համաձայն

**6.2.5** Խաղատախտակի վրա խաղաքարերն ուղղել թույլատրվում է միայն
այն խաղացողին, որի ժամացույցն աշխատում է:

**6.2.6** Եթե խաղացողն ի վիճակի չէ օգտագործել ժամացույցը,
համապատասխան գործողություններ կատարելու համար, մրցավարի
համաձայնությամբ նրան կարող է տրամադրվել օգնական: Այդ
խաղացողի ժամացույցի ցուցմունքը մրցավարը պետք է վերանայի
համարժեքորեն: Այլ սահմանափակ կարողություններով խաղացողների
ժամացույցի ցուցմունքը չի վերանայվում:

**6.3** Հատկացված ժամանակը.

**6.3.1**Յուրաքանչյուր խաղացող՝ շախմատի ժամացույց օգտագործելիս,
քայլերի նվազագույն քանակը կամ բոլոր քայլերը պետք է կատարի
հատկացված ժամանակի ընթացքում, և (կամ) յուրաքանչյուր քայլի
համար կարող է տրվել լրացուցիչ ժամանակ (հավելում): Այս ամենը պետք
է նախապես հստակ սահմանված լինի:

**6.3.2** Ստուգումներից որևէ մեկի ընթացքում խաղացողի տնտեսած
ժամանակը ավելացվում է հաջորդ ստուգման համար հատկացված
ժամանակին, բացառությամբ «ժամանակի երկարաձգում» ստուգման ձևի
կիրառման դեպքերի: «Ժամանակի երկարաձգում» ստուգման ձևը
կիրառելիս՝ հակառակորդներին հատկացվում է «մտածելու հիմնական
ժամանակ»: Յուրաքանչյուրին հատկացվում է նաև ամեն քայլի համար
«սահմանված լրացուցիչ ժամանակ» (հավելում): Հիմնական ժամանակը
սկսում է նվազել միայն այն պահից երբ սպառվում է սահմանված
լրացուցիչ ժամանակը: Եթե խաղացողը ժամացույցի կոճակը սեղմում է
մինչև լրացուցիչ ժամանակի սպառվելը, մտածելու հիմնական ժամանակը
չի նվազում՝ անկախ լրացուցիչ ժամանակի օգտագործման չափից:

**6.4** Դրոշակի ընկնելուց անմիջապես հետո պետք է ստուգվեն 6.3 հոդվածի
1-ին կետի պահանջները:

**6.5** Մինչև խաղի սկիզբը՝ մրցավարը որոշում է, թե որտեղ պետք է
տեղադրվի շախմատի ժամացույցը:

**6.6** Խաղասկզբի համար սահմանված ժամին միացվում է սպիտակների
ժամացույցը:

**6.7** Խաղից ուշացման թույլատրելի ժամանակը

**6.7.1** Մրցաշարի կանոնադրությունը նախապես պետք է սահմանի
ուշացման թույլատրելի ժամանակը: Եթե ուշացման թույլատրելի
ժամանակ նշված չէ, ապա այն զրո է: Յուրաքանչյուր խաղացող, որը խաղի
է ներկայանում այդ ժամանակը սպառելուց հետո, համարվում է
պարտված տվյալ խաղում, եթե մրցավարն այլ որոշում չկայացնի:

**6.7.2** Եթե մրցաշարի կանոնադրությունն ուշացման համար սահմանում է
որոշակի ժամանակ, որը 0 չէ, և խաղասկզբին ներկա չէ խաղացողներից և
ոչ մեկը, ապա սպիտակները կորցնում են մինչև իր ներկայանալն անցած
ամբողջ ժամանակը, եթե կանոնադրությունն այլ բան չի սահմանում, կամ
մրցավարն այլ որոշում չի կայացնում:

**6.8** Դրոշակը համարվում է ընկած, երբ մրցավարն արձանագրում է այդ
փաստը, կամ խաղացողներից մեկը դրա վերաբերյալ անում է
համապատասխան հայտարարություն:

**6.9** Բացառությամբ այն դեպքերի, երբ կիրառվում է [5.1.1, 5.1.2, 5.2.1, 5.2.2](./article5),

**6.10** Շախմատի ժամացույցի կարգավորումը.

**6.10.1** Ակնհայտ անսարքության բացակայության դեպքում՝ շախմատի
ժամացույցի կողմից տրված յուրաքանչյուր ցուցում համարվում է
վերջնական: Ակնհայտ թերություն ունեցող շախմատի ժամացույցը
փոխարինվում է մրցավարի կողմից, որը պետք է դրսևորի ողջամտություն՝
փոխարինվող շախմատի ժամացույցի վրա ցուցադրվող ժամանակը
որոշելիս:

**6.10.2** Եթե խաղի ընթացքում պարզվի, որ ժամացույցներից մեկի կամ
երկուսի կարգավորումը սխալ է, խաղացողներից կամ մրցավարներից
որևէ մեկը պետք է անմիջապես կանգնեցնի շախմատի ժամացույցը:
Մրցավարը պետք է նորից կարգավորի ժամացույցը, և եթե անհրաժեշտ է,
ուղղի ցուցմունքները և քայլերի հաշվիչը: Մրցավարը պետք է ժամացույցը
կարգավորի ողջամտորեն:

**6.11.1** Եթե ծագում է խաղն ընդհատելու անհրաժեշտություն, ժամացույցը
պետք է կանգնեցնի մրցավարը:


**6.11.2** Խաղացողը կարող է կանգնեցնել շախմատի ժամացույցը միայն այն
դեպքում, երբ առաջանում է մրցավարի միջամտության կարիքը, օրինակ,
եթե փոխարկման ժամանակ նրա ձեռքի տակ չկա պահանջվող
խաղաքարը:

**6.11.3** Ցանկացած պարագայում մրցավարը պետք է որոշի, թե երբ
վերսկսվի խաղը:

**6.11.4** Եթե խաղացողը կանգնեցնում է ժամացույցը մրցավարի
միջամտության ակնկալիքով, մրցավարը պետք է որոշի, թե արդյո՞ք
խաղացողն ուներ որևէ հիմնավոր պատճառ ժամացույցը կանգնեցնելու
համար: Եթե ակնհայտ է, որ խաղացողը ժամացույցը կանգնեցնելու
համար հիմնավոր պատճառ չուներ, ապա նա պետք է պատժվի [12.9](./article12)
հոդվածի համաձայն:

**6.12.1** Խաղասրահում թույլատրվում է տեղադրել լուսապաստառներ,
մոնիտորներ կամ ցուցատախտակներ, որոնք ցույց են տալիս ընթացիկ
դիրքը խաղատախտակի վրա, քայլերը և կատարված քայլերի քանակը,
ինչպես նաև ժամացույցներ, որոնք ցույց են տալիս քայլերի քանակը:

**6.12.1** Հիմնվելով վերոնշյալ տեղեկատվության վրա, խաղացողը չի կարող
որևէ հայտարարություն անել:
