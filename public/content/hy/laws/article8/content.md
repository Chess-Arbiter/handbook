# Հոդված 8: ՔԱՅԼԵՐԻ ԳՐԱՌՈՒՄԸ

**8.1.1** Խաղի ընթացքում յուրաքանչյուր խաղացող պարտավոր է գրի առնել իր և մրցակցի քայլերը ճիշտ, քայլ առ քայլ, հնարավորինս հասկանալի և ընթեռնելի, հանրահաշվական նշագրությամբ [(հավելվաց C),](./applicationc) մրցաշարի համար նախատեսված բլանկում։

**8.1.2** Արգելվում է քայլերը գրի առնել նախապես, բացառությամբ այն դեպքերի, երբ խաղացողը պահանջում է ոչ-ոքի՝ [9.2](./article9#9.2.1) կամ [9.3](./article9) հոդվածների համաձայն, կամ պարտիան պետք է հետաձգվի [հավելված I.1.1](./rec1). համաձայն։

**8.1.3** Եթե խաղացողը ցանկանում է, նա կարող է պատասխանել հակառակորդի քայլին՝ մինչև այն գրի առնելը։ Նա պարտավոր է գրի առնել իր նախորդ քայլը՝ մինչև հաջորդ քայլ կատարելը։

**8.1.4** Բլանկը պետք է օգտագործվի միայն քայլերի, ժամացույցների ցուցմունքների, ոչ-ոքիի առաջարկների, հայտարարության հետ առնչվող և այլ էական տվյալների գրառման համար։

**8.1.5** Երկու խաղացողներն էլ պարտավոր են բլանկում նշել ոչ-ոքիի առաջարկը «=» պայմանանշանով։

**8.1.6** Եթե խաղացողն ի վիճակի չէ գրառել քայլերը, համապատասխան գործողություններ կատարելու նպատակող նրան կարող է տրամադրվել օգնական՝ մրցավարի համաձայնությամբ։ Այդ խաղացողի ժամացույցի ցուցմունքը մրցավարը պետք է վերանայի համարժեքորեն։ Այլ սահմանափակ կարողությունններով խաղացողների ժամացույցի ցուցմունքը չի վերանայվում։

**8.2** Մրցավարի համար բլանկը պետք է տեսանելի լինի ամբողջ պարտիայի ընթացքում։

**8.3** Բլանկները մրցաշարի կազմակերպչի սեփականությունն են։

**8.4** Եթե ժամանակի ստուգման որևէ փուլում խաղացողի ժամացույցին մնացել է է հինգ րոպեից պակաս, և նրան հատկացված չէ յուչաքանչյուր քայլի համար 30 վայրկյան կամ ավելի լրացուցիչ ժամանակ, ապա նա պարտավոր չէ կատարել 8.1.1. հոդվածի պահանջները։

**8.5.1** Եթե 8.4 հոդվածի համաձայն, խաղացողներից ոչ մեկը պարտավոր չէ գրի առնել քայլերը, մրցավարը կամ նրա օգնականը պետք է աշխատեն ներկա լինել և գրի առնել քայլերը։ Այդ դեպքում, դրոշակներից մեկի ընկնելուց հետո, մրցավարը պետք է կանգնեցնի ժամացույցը։ Այնուհետև երկու խաղացողն էլ պետք է գրառեն իրենց բլանկները, օգտվելով մրցավարի կամ հակառակորդի բլանկից։

**8.5.2** Եթե 8.4 հոդվածի համաձայն, խաղացողներից միայն մեկը պարտավոր չէ գրի առնել քայլերը, նա պետք է որքան հնարավոր է արագ գրառի կատարված բոլոր քայլերը իր բլանկում՝ դրոշակներից մեկի ընկնելուց հետո, մինչև խաղատախտակի վրա խաղաքար տեղաշարժելը։ Իր քայլի ժամանակ խաղացողը կարող է օգտվել հակառակորդի բլանկից, բայց պետք է վերադարձնի այն՝ մինչև քայլ կատարելը։

**8.5.3** Ամբողջական գրառման բացակայության պարագայում խաղացողները պարտիան պետք է վերականգնեն ուրիշ խաղատախտակի վրա՝ մրցավարի կամ նրա օգնականի հսկողության ներքո։ Մինչև վերականգնումն սկսելը, մրցավարը պետք է գրանցի պարտիայում ստեղծված դիրքը, ժամացույցի ցուցմունքները, քայլի հերթը և կատարված քայլերի քանակը, եթե այդպիսի տվյալներ առկա են։

**8.6** Երբ վերականգնման ընթացքում կատարված քայլերը հնարավոր չէ ամբողջությամբ գրառել և դրա միջոցով համոզվել, որ խաղացողներից մեկը սպառել է ժամանակը, ապա հաջորդ քայլը պետք է համարվի առաջինը՝ հաջորդող ստուգման ընթացքում, եթե հիմքեր չկան համարելու, որ ավելի շատ քայլեր են կատարվել։

**8.7** Պարտիայի ելքը որոշելուց հետո երկու խաղացողն էլ պետք է ստորագրեն երկու բլանկները՝ նշելով պարտիայի արդյունքը։ Նույնիսկ սխալ նշված լինելով՝ արդյունքը պետք է մնա ուժի մեջ, եթե մրցավարն այլ որոշում չի կայացնում։
