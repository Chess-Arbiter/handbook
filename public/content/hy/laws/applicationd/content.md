# Հավելված D. ԿՈՒՅՐ և ԹՈՒՅԼ ՏԵՍՈՂՈՒԹՅՈՒՆ ՈՒՆԵՑՈՂ ՇԱԽՄԱՏԻՍՏՆԵՐԻ ՀԵՏ ԽԱՂԱԼՈՒ ԿԱՆՈՆՆԵՐԸ


**D.1** Մրցաշարի կազմակերպիչը, մրցավարի հետ խորհրդակցելուց հետո,
իրավասու է հարմարեցնել ստորև զետեղված կանոնները տեսողական
պայմաններին համապատասխան։ Տեսողունակ և թույլ տեսողություն
(իրավաբանորեն՝ կույր) շախմատիստների մրցաշարում յուրաքանչյուր
խաղացող կարող է պահանջել, որ խաղն ընթանա երկու
խաղատախտակների վրա։ Ընդ որում, տեսողունակ խաղացողը
օգտագործում է սովորական, իսկ թույլ տեսողություն ունեցող խաղացողը՝
հատուկ կառուցվածքով խաղատախտակ։ Հատուկ խաղատախտակը
պետք է համապատասխանի հետևյալ պահանջներին

**D.1.1** ունենա առնվազն 20սմ x 20սմ չափսեր,

**D.1.2** սև դաշտերը փոքր ինչ բարձր լինեն խաղատախտակի մակարդակից,

**D.1.3** յուրաքանչյուր դաշտում ունենա ապահովագրող անցք։

**D.1.4** Խաղաքարերին առընչվող պահանջները հետևյալն են․

**D.1.4.1** բոլոր խաղաքարերը պետք է ունենան խաղատախտակի
ապահովագրող անցքին հարմարվող ոտնակ,

**D.1.4.2** բոլոր խաղաքարերը պետք է լինեն Ստաունտոնյան դիզայնով, իսկ
սև խաղաքարերը՝ հատուկ շոշափվող նշանով։

**D.2** Խաղը պետք է ընթանա հետևյալ կանոններին համապատասխան․

**D.2.1** Քայլերը պետք է հայտարարվեն հստակ, կրկնվեն հակառակորդի
կողմից և կատարվեն վերջինիս խաղատախտակի վրա։ Զինվոր
փոխարկելիս, խաղացողը պետք է հայտարարի նոր խաղաքարի
անվանումը։ Հայտարարությունը հնարավորինս հստակ դարձնելու
համար ուղղաձիգները առաջարկվում է անվանել․

**A** - Աննա (Anna) 

**B** - Բելլա (Bella) 

**C** - Սեզար (Cesar) 

**D** - Դավիթ (David) 

**E** - Եվա (Eva)

**F** - Ֆելիքս (Felix)

**G** - Գուստավ (Gustav)

**H** - Հեկտոր (Hector)

Հորիզոնականները՝ սպիտակների կողմից դեպի սևերն անվանվում են գերմաներեն՝ թվական անուններով, եթե մրցավարն այլ բան չի որոշում․

**1** - eins «այնս»

**2** - zwei «ցվայ»

**3** - drei «դրայ»

**4** – vier «ֆիր»

**5** - fuenf «ֆյունֆ»

**6** - sechs «զեքս»

**7** - sieben «զիբեն»

**8** - acht «ախտ»

**Փոխատեղումը** հայտարարվում է գերմաներեն՝ «Lange Rochade»- (երկար
փոխատեղում), այսինքն՝ փոխատեղում թագուհու թևում) կամ «Kurze
Rochade- (կարճ փոխատեղում, այսինքն փոխատեղում արքայի թևում)։
Խաղաքարերն անվանում են արքա – «քյոնեյ» (Koenig), թագուհի – «դամ»
(Dame), նավակ – «թում» (Turm), փիղ - «լոյֆը» (Laeufer), ձի «շպղինգը»
(Springer), զինվոր- «բաուը» (Bauer)։

**Խաղաքարերը** անվանվում են ․ Koenig «քյոնինգ» - արքա, Dame «դամե» - թագուհի, Turm «տուրմ» - նավակ, Laeufer «լյաուֆեր» - փիղ, Springer «շպրինգեր» - ձի, Bauer «բաուեր» - զինվոր։


**D.2.2** Համարվում է, որ թույլ տեսողություն ունեցող խաղացողը «ձեռք է
տվել» խաղաքարին իր խաղատախտակի վրա, երբ այն դուրս է եկել
ապահովագրող անցքից։

**D.2.3** Քայլը համարվում է «կատարված», երբ․

**D.2.3.1** խաղաքարը վերցնելու ժամանակ՝ խաղաքարը հեռացվել է այն
խաղացողի խաղատախտակից, որը պետք է կատարեր հերթական քայլը,

**D.2.3.2** խաղաքարը տեղաշարժվել է ուրիշ ապահովագրող անցքի մեջ,

**D.2.3.3** քայլը հայտարարվել է։

**D.2.4** Միայն դրանից հետո պետք է միացվի հակառակորդի ժամացույցը։

**D.2.5** Տեսողունակ խաղացողի համար սույն հավելվածի D.2.2 և D.2.3
կետերի փոխարեն գործում են սովորական կանոնները։

**D.2.6** Շախմատի ժամացույցը՝ թույլ տեսողություն ունեցող
խաղացողների համար.

**D.2.6.1** թույլ տեսողություն ունեցող խաղացողների համար ընդունված է
կիրառել հատուկ կառուցվածքով ժամացույց։ Այն պետք է տեղեկացնի
թույլ տեսողություն ունեցող մասնակցին ժամանակի և քայլերի քանակի
մասին։

**D.2.6.2** Որպես այլընտրանք կարող է դիտարկվել հետևյալ
հատկանիշներով անալոգային ժամացույցը.
1) ամրացված սլաքներով թվացույց, որի վրա յուրաքանչյուր 5 րոպեն
նշված է մեկ կետով, իսկ յուրաքանչյուր 15 րոպեն՝ երկու ուռուցիկ
կետերով,
2) հեշտությամբ շոշափելի դրոշակ։ Պետք է ուշադրություն դարձնել,
որպեսզի դրոշը տեղադրվի այնպես, որ խաղացողը կարողանա շոշափել
րոպեի սլաքը ամբողջ ժամի վերջին 5 րոպեների ընթացքում։

**D.2.7** Թույլ տեսողություն ունեցող խաղացողը պետք է գրանցի խաղը
Բրեյլի համակարգով, ընդունված ձևով կամ քայլերը գրանցի ձայնային
սարքին թելադրելով։

**D.2.8** Քայլը հայտարարելիս, լեզվական վրիպումը պետք է ուղղել
անմիջապես՝ մինչև հակառակորդի ժամացույցի կոճակը սեղմելը։

**D.2.9** Եթե խաղի ընթացքում հայտնաբերվի, որ երկու խաղատախտակի
վրա առաջացել են տարբեր դիրքեր, ապա դրանք պետք է
համապատասխանեցվեն միմյանց՝ մրցավարի օգնությամբ և
խաղացողների գրառումների համեմատությամբ։
Եթե երկու գրառումները համապատասխանում եմ միմյանց, ապա այն
խաղացողը, որը գրի է առել ճիշտ քայլը, բայց այն սխալ է կատարել, պետք
է դիրքն իր խաղատախտակի վրա համապատասխանեցնի իր գրառմանը։
Եթե գրառումների միջև հայտնաբերվում են տարբերություններ, քայլերը
պետք է հետ դրվեն՝ մինչև վերջին համընկնող դիրքը, և մրցավարը պետք է
համապատասխանաբար շտկի ժամացույցի ցուցմունքները։

**D.2.10** Թույլ տեսողություն ունեցող խաղացողը պետք է իրավունք ունենա
օգտվել օգնականի ծառայությունից, որի մասնակի կամ ամբողջական
պարտականություններն են․

**D.2.10.1** կատարել խաղացողի քայլը հակառակորդի խաղատախտակի
վրա,

**D.2.10.2** հայտարարել երկու խաղացողների քայլերը

**D.2.10.3** գրի առնել խաղը թույլ տեսողություն ունեցող խաղացողի
բլանկում և սեղմել ժամացույցի կոճակը,

**D.2.10.4** հայտնել թույլ տեսողություն ունեցող խաղացողի կատարած
քայլերի քանակը և ժամացույցի ցուցմունքները, բայց միայն նրա
խնդրանքով,

**D.2.10.5** պահանջել հաղթանակ, երբ սպառվել է հատկացված ժամանակը,
և հայտնել մրցավարին, երբ տեսողունակ խաղացողը ձեռք է տվել իր
խաղաքարերից մեկին,

**D.2.10.6** խաղը հետաձգելու դեպքում, կատարել անհրաժեշտ
գործառույթները։

**D.2.11** Եթե թույլ տեսողություն ունեցող խաղացողը չի օգտվում
օգնականի ծառայություններից, տեսողունակ խաղացողը կարող է օգտվել
որևէ մեկի օգնությունից, ով պետք է կատարի D.2.10.1 և D.2.10.2
կետերում նշված պարտականությունները: Օգնականը պետք է ներկա
գտնվի նաև այն դեպքերում, եթե վիճակահանության արդյունքում թույլ
տեսողություն ունեցող խաղացողը պետք է խաղա լսողության
խանգարումներ ունեցող խաղացողի հետ:
