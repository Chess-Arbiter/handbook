# Հավելված D. ԿՈՒՅՐ և ԹՈՒՅԼ ՏԵՍՈՂՈՒԹՅՈՒՆ ՈՒՆԵՑՈՂ ՇԱԽՄԱՏԻՍՏՆԵՐԻ ՀԵՏ ԽԱՂԱԼՈՒ ԿԱՆՈՆՆԵՐԸ

**D.1** Մրցաշարի կազմակերպիչը, մրցավարի հետ խորհրդակցությունից հետո, պետք է ունենա ստորև զետեղված կանոնները տեղական պայմաններին համապատասխանելու հմտություն։ Տեսողունակ և թույլ տեսողություն ունեցող (իրավաբանորեն՝ կույր) շախմատիստների մրցաշարում յուրաքանչյուր խաղացող կարող է պահանջել, որ պարտիան ընթանա երկու խաղատախտակի վրա։ Ընդ որում, տեսողունակն օգտագործում է սովորական, իսկ թույլ տեսնողը ՝ հատուկ կառուցվածքով խաղատախտակ։ Հատուկ խաղատախտակը պետք է համապատասխանի հետևյալ պահանջներին․

**D.1.1** Առնվազն 20սմ х20սմ չափեր,

**D.1.2** սև դաշտերը պետք է փոքր-ինչ ուռուցիկություն ունենան,

**D.1.3** յուրաքանչյուր դաշտում՝ ապահովագրող անցք։

**D.1.4** Խաղաքարերին առնչվող պահանջները հետևյալն են․

**D.1.4.1** բոլոր խաղաքարերը պետք է ունենան խաղատախտակի ապահովագրող անցքին հարմարվող ոտնակ,

**D.1.4.2** բոլոր խաղաքարերը պետք է լինեն ստաունտոնյան ձևավորման, սև խաղաքարերը՝ հատուկ շոշափվող նշանով։

**D.2** Խաղը պետք է ընթանա հետևյալ կանոններին համապատասխան․

**D.2.1** Քայլերը պետք է հայտարարվեն հստակ, կրկնվեն հակառակորդի կողմից և կատարվեն վերջինիս խաղատախտակի վրա։ Զինվոր փոխակերպելիս, խաղացողը պետք է հայտարարի նոր ֆիգուրի անվանումը։ Հայտարարությունը հնարավորինս հստակ դարձնելու համար, ուղղաֆիգները առաջարկվում է անվանել․

**А** – «Աննա»

**B** – «Բելլա»

**C** – «Սեզար»

**D** – «Դավիթ»

**E** – «Եվա»

**F** – «Ֆելիքս»

**G** – «Գուստավ»

**H** – «Հեկտոր»

**Հորիզոնականները** սպիտակների կողմից դեպի սևերն անվանվում են գերմաներեն՝ թվական անուններով, եթե մրցավարն այլ բան չի որոշում․

**1** - eins «այնս»

**2** - zwei «ցվայ»

**3** - drei «դրայ»

**4** – vier «ֆիր»

**5** - fuenf «ֆյունֆ»

**6** - sechs «զեքս»

**7** - sieben «զիբեն»

**8** - acht «ախտ»

**Փոխատեղումը** հայտարարվում է գերմաներեն՝ «Lange Rochade» («լանգե ռոխադե» - երկար փոխատեղում) և «Kurze Rochade» («կուրցե ռոխադե» - կարճ փոխատեղում).

**Խաղաքարերը** անվանվում են ․ Koenig «քյոնինգ» - արքա, Dame «դամե» - թագուհի, Turm «տուրմ» - նավակ, Laeufer «լյաուֆեր» - փիղ, Springer «շպրինգեր» - ձի, Bauer «բաուեր» - զինվոր։

**D.2.2** Համարվում է, որ թույլ տեսողություն ունեցող խաղացողը «ձեռք է տվել խաղաքարին» իր խաղատախտակի վրա, երբ այն հանված է ապահովագրող անցքից։

**D.2.3** Քայլը համարվում է «կատարված», երբ․

**D.2.3.1** խաղաքար վերցնելու ժամանակ՝ վերցված խաղաքարը հեռացվել է հակառակորդի խաղատախտակից,

**D.2.3.2** խաղաքարը տեղաշարժվել է ուրիշ ապահովագրող անցքի մեջ;

**D.2.3.3** քայլը հայտարարվել է։

**D.2.4** Միայն դրանից հետո պետք է միացվի հակառակորդի ժամացույցը։

**D.2.5** Տեսողունակ խաղացողի համար D.2.2 և D.2.3 կետերի փոխարեն գործում են սովորական կանոնները։

**D.2.6.1** Թույլ տեսողություն ունեցող խաղացողի համար պետք է մատչելի լինի հատուկ կառուցվածքով ժամացույցը։ Այն պետք է ունենա հետևյալ հարմարանքները․

**D.2.6.2** Որպես այլընտրանք կարող են օգտագործվել նմանատիպ ժամեր հետևյալ բնութագրիչներով․

**D.2.6.2.1** Ամրացված սլաքներով թվացույց, որի վրա յուրաքանչյուր 5 րոպեն նշված է մեկ կետով, իսկ յուրաքանրյուր 15 րոպեն՝ երկու ուռուցիկ կետերով,

**D.2.6.2.2** հեշտությամբ շոշափելի դրոշակ, կառուցվածքը պետք է լինի այնպիսին, որ խաղացողը կարողանա շոշափել րոպեի սկաքը ամբողջ ժամվա վերջին 5 րոպեի ընթացքում,

**D.2.7** Թույլ տեսողություն ունեցող խաղացողը պետք է գրանցի պարտիան Բրեյլի համակարգով, ընդունված ձևով կամ թելադրելով ձայնագրող սարքի վրա։

**D.2.8** Քայլը հայտարարելիս, լեզվական վրիպումը պետք է ուղղել անմիջապես՝ մինչև հակառակորդի ժամացույցը գործի դնելը։

**D.2.9** Եթե պարտիայի ընթացքում երկու հայտնաբերվի, որ երկու խաղատախտակների վրա առաջացել են տարբեր դիրքեր, ապա դրանք պետք է համապատասխանեցնեն միմյանց՝ մրցավարի օգնությամբ և խաղացողների գրառումների համեմատությամբ։ Եթե երկու գրառումները համապատասխանում են միմյանց, ապա այն խաղացողը, որը գրի է առել ճիշտ քայլ, բայց այն սխալ է կատարել, պետք է դիրքն իր խաղատախտակի վրա համապատասխանեցնի իր գրառմանը։ Եթե գրառումների մեջ հայտնաբերվում են տարբերություններ, քայլերը պետք է հետ դրվեն՝ մինչև վերջին համընկնող դիրքը, և մրցավարը պետք է համապատասխանաբար շտկի ժամացույցի ցուցմունքները։

**D.2.10** Թույլ տեսողություն ունեցողը պետք է իրավունք ունենա օգտվել օգնականի ծառայությունից, որի մասնակի կամ ամբողջական պարտականություններն են․

**D.2.10.1** կատարել խաղացողի քայլը հակառակորդի խաղատախտակի վրա

**D.2.10.2** հայտարարել երկու խաղացողների քայլերը,

**D.2.10.3** գրի առնել պարտիան թույլ տեսողություն ունեցող խաղացողի բլանկում և սեղմել ժամացույցի կոճակը (նկատի ունենալով D.2.3. կետը),

**D.2.10.4** հայտնել թույլ տեսողություն ունեցող խաղացողի կատարած քայլերի քանակը և ժամացույցի ցուցմունքները, բայց միայն նրա խնդրանքով,

**D.2.10.5** պահանջել հաղթանակ, երբ սպառվել է հատկացված ժամանակը, և հայտնել մրցավարին, երբ տեսողունակ խաղացողը ձեռք է տվել իր խաղաքարերից մեկին,

**D.2.10.6** պարտիան հետաձգելու դեպքում, կատարել անհրաժեշտ գործառույթները։

**D.2.11** Եթե թույլ տեսողություն ունեցողը օգնականի ծառայություններից չի օգտվում, D.2.10.1 և D.2.10.2. հոդվածներում սահմանված պարտականությունները կատարելու համար տեսողունակ խաղացողը կարող է օգտագործել որևէ անձի։

**Թույլ** տեսողություն ունեցողի թույլ լսողություն ունեցողի հետ խաղալու դեպքում պետք է լինի օգնական։
