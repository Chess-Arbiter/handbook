Հոդված 5: ՊԱՐՏԻԱՅԻ ԱՎԱՐՏԸ
=========================

**5.1.1** Պարտիան համարվում է հաղթած այն խաղացողըի կողմից, որը մատ է հայտարարում հակառակորդի արքային։ Դա անմիջապես ավարտում է պարտիան՝ պայմանով, որ մատի դիրքն առաջացել է [3](./article3) և [4.2 - 4.7](./article4#4.2.1) հոդվածներին համապատասխան։

**5․1․2** Պարտիան համարվում է հաղթած այն խաղացողի կողմից, որի հակառակորդը հանձնվում է։ Դա անմիջապես ավարտում է պարտիան։

**5.2.1** Պարտիան ավարտվում է ոչ-ոքի, եթե քայլ կատարողը չունի ոչ մի հնարավոր քայլ, և նրա արքան շախի տակ չէ։ Համարվում է, որ պարտիան ավարտվում է <<պատ>>-ով։ Դա անմիջապես ավարտում է պարտիան՝ պայմանով, որ պատային դիրքն առաջացել է [3](./article3) և [4.2 - 4.7](./article4#4.2.1).հոդվածներին համապատասխան։

**5.2.2** Պարտիան ավարտվում է ոչ-ոքի, երբ առաջանում է այնպիսի դիրք, որում խաղացողներից և ոչ մեկը՝ հնարավոր քայլերի ցանկացած շարքով, հակառակորդի արքային մատ անել չի կարող։ Համարվում է, որ պարտիան ավարտվել է <<մեռյալ դիրքում>>։ Դա անմիջապես ավարտում է պարտիան, պայմանով, որ այդպիսի դիրքն առաջացել է [3](./article3) և [4.2 - 4.7](./article4#4.2.1) հոդվածներին համապատասխան։

**5.2.3** Պարտիան ավարտվում է ոչ-ոքի՝ խաղի ընթացքում երկու խաղացողների համաձայնությամբ, պայմանով, որ երկու խաղացողներն էլ կատարել են առնվազն մեկ քայլ։ Դա անմիջապես ավարտում է պարտիան։