# Հոդված 5: ՊԱՐՏԻԱՅԻ ԱՎԱՐՏԸ

**5.1.1** Խաղը հաղթական է համարվում այն շախմատիստի համար, որը մատ է հայտարարում հակառակորդի արքային: Այսպիսով ավարտվում է խաղը՝ պայմանով, որ մատի դիրքն առաջացել է [3](./article3) և [4.2 - 4.7](./article4#4.2.1) հոդվածներին համապատասխան:

**5.1.2** Խաղը պարտվում է այն շախմատիստը, որը հայատարարում է հանձնվելու մասին (այսպիսով անմիջապես ավարտվում է խաղը), բացառությամբ այն դեպքերի, երբ դիրքն այնպիսին է, որ հակառակորդը չի կարող մատ անել խաղացողի արքային հնարավոր թույլատրելի քայլերով: Այս դեպքում խաղի արդյունքը ոչ-ոքի է։

**5.2.1** Խաղն ավարտվում է ոչ-ոքի, երբ քայլ կատարողը չունի ոչ մի հնարավոր քայլ, և նրա արքան շախի տակ չէ: Համարվում է, որ խաղն ավարտվել է «պատ»-ի միջոցով: Այսպիսով անմիջապես ավարտվում է խաղը՝ պայմանով, որ պատի դիրքն առաջացել է [3](./article3) և [4.2 - 4.7](./article4#4.2.1) հոդվածների համապատասխան:

**5.2.2** Խաղն ավարտվում է ոչ-ոքի, երբ առաջանում է այնպիսի դիրք, որտեղ խաղացողներից և ոչ մեկը՝ հնարավոր քայլերի ցանկացած շարքով, հակառակորդի արքային մատ անել չի կարող: Համարվում է, որ խաղը ավարտվել է «մեռյալ դիրքում»: Այսպիսով անմիջապես ավարտվում է խաղը՝ պայմանով, որ վերոնշյալ դիրքն առաջացել է [3](./article3) և [4.2 - 4.7](./article4#4.2.1) հոդվածների համապատասխան:

**5.2.3** Խաղն ավարտվում է «ոչ-ոքի» խաղի ընթացքում երկու խաղացողների համաձայնությամբ՝ պայմանով, որ երկու խաղացողներն էլ կատարել են առնվազն մեկ քայլ: Այսպիսով անմիջապես ավարտվում է խաղը:
