# Հոդված 11: ԽԱՂԱՑՈՂՆԵՐԻ ՎԱՐՔԸ


**11.1** Խաղացողներն իրենց վարքով չպետք է հեղինակազրկեն խաղը:

**11.2** Խաղի անցկացման վայր և խաղասրահ․

**11.2.1** «Խաղավայր» են համարվում «խաղի անցկացման վայրը»,
հանգստի սենյակները, պետքարանները, հյուրասիրության սրահները,
ծխելու համար հատկացված և մրցավարի կողմից որոշված այլ
տարածքները:

**11.2.2** «Խաղավայրը» սահմանվում է որպես մրցաշարի խաղերի
անցկացման տարածք:

**11.2.3** Միայն մրցավարի թույլատվությամբ է հնարավոր, որ.

**11.2.3.1** խաղացողը լքի խաղավայրը

**11.2.3.2** քայլ կատարողը լքի խաղավայրը

**11.2.3.3** անձը, որը ոչ խաղացող է և ոչ էլ մրցավար, մուտք գործի
խաղավայր։

**11.2.4** Միջոցառման կանոնադրությունը կարող է սահմանել, որ քայլ
կատարող խաղացողի հակառակորդը պետք է դիմի մրցավարին, երբ նա
ցանկանում է լքել (հեռանա) խաղավայրը (խաղավայրից):

**11.3** Նշումներ և էլեկտրոնային սարքեր.

**11.3.1** Խաղի ընթացքում խաղացողներին արգելվում է օգտվել նշումներից,
տեղեկատվական աղբյուրներից, խորհուրդներից կամ խաղը վերլուծել այլ
խաղատախտակի վրա:

**11.3.2** Խաղի ընթացքում խաղացողին արգելվում է խաղասրահում
ունենալ ցանկացած էլեկտրոնային սարք, որը հատկապես հաստատված չէ
մրցավարի կողմից:

**11.3.2.1** Այնուամենայնիվ, միջոցառման կանոնադրությունը կարող է թույլ
տալ, որ նման սարքերը պահվեն խաղացողի պայուսակում, պայմանով, որ
սարքն ամբողջությամբ անջատված լինի: Այդ պայուսակը պետք է
տեղադրվի մրցավարի հետ նախապես հստակեցված վայրում: Երկու
խաղացողներին էլ արգելվում է օգտագործել տվյալ պայուսակը առանց
մրցավարի թույլտվության:

**11.3.2.2** Եթե ակնհայտ է, որ խաղացողը խաղավայր է բերել նման սարք,
ապա գրանցվում է պարտություն: Հակառակորդին շնորհվում է
հաղթանակ: Մրցաշարի կանոնադրությունը կարող է սահմանել այլ՝ ոչ
այդքան խիստ պատիժ:

**11.3.3** Մրցավարը կարող է պահանջել, որ խաղացողը թույլ տա իր
հագուստը, պայուսակները, այլ իրերը կամ մարմինը զննել առանձին
պայմաններում: Մրցավարը կամ մրցավարի կողմից լիազորված անձը
պետք է ստուգի խաղացողին և պետք է լինի նույն սեռի ներկայացուցիչ՝ ինչ
խաղացողը: Եթե խաղացողը հրաժարվում է համագործակցել, ապա
մրցավարը պետք է ձեռնարկի միջոցներ [12.9](./article12) հոդվածի համաձայն:

**11.3.4** Ծխելը, ներառյալ էլեկտրոնային ծխախոտը, թույլատրվում է միայն
մրցավարի կողմից սահմանված խաղավայրի հատվածում:

**11.4** Խաղերն ավարտած խաղացողները համարվում են հանդիսատես:

**11.5** Արգելվում է հակառակորդին որևէ կերպ շեղել կամ անհանգստացնել՝
ներառյալ անհիմն հայտարարությունները կամ ոչ-ոքի անելու
պահանջները, կամ աղմուկ առաջացնող որևէ իր խաղավայր բերելը:

**11.6** 11.1-11.5 հոդվածների որևէ մասի խախտումը պետք է հանգեցնի
պատժամիջոցների կիրառման՝ [12.9](./article12) հոդվածի համաձայն:

**11.7** Խաղացողի կողմից սույն շախմատի կանոնների պահանջները
համառորեն չկատարելը պետք է պատժվի տվյալ խաղի պարտությամբ:
Նրա հակառակորդի արդյունքը պետք է որոշի մրցավարը:

**11.8** Եթե երկու խաղացողներն էլ մեղավոր են ճանաչվում 11.7 հոդվածի
պահանջը խախտելու համար, ապա երկուսին էլ գրանցվում է
պարտություն:

**11.9** Խաղացողն իրավունք ունի դիմել մրցավարին՝ շախմատի կանոնների
առանձին կետերի վերաբերյալ բացատրություն ստանալու համար:

**11.10** Եթե միջոցառման կանոնադրությունն այլ բան չի սահմանում,
խաղացողը կարող է բողոքարկել մրցավարի ցանկացած որոշում, նույնիսկ
եթե խաղացողը ստորագրել է բլանկը (տես Հոդված [8.7](./article8)):

**11.11** Երկու խաղացողներն էլ պետք է օգնեն մրցավարին ցանկացած
իրավիճակում, որը պահանջում է խաղի վերականգնում, ներառյալ ոչ-ոքիի
պահանջները:

**11.12** «Դիրքի եռակի կրկնությունը» կամ «50 քայլ» պահանջը ստուգելը
խաղացողների պարտականությունն է՝ մրցավարի հսկողության ներքո:
