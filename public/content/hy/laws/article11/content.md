Հոդված 11: ԽԱՂԱՑՈՂՆԵՐԻ ՎԱՐՔԸ
============================

**11.1** Խաղացողներն իրենց վարքով չպետք է հեղինակազրկեն խաղը։

**11.2.1** «Խաղավայր» են համարում «խաղի տեղը», հանգստի սենյակները, զուգարանները, հյուրասիրության սրահները, ծխելու համար հատկացված և նաև մրցավարի կողմից որոշված այլ տարածքները։

**11.2.2** «Խաղի տեղ» է համարվում այն տարածքը, որտեղ խաղացվում են մրցաշարի պարտիաները։

**11.2.3** Միայն մրցավարի թույլտվությամբ հնարավոր է, որ․

**11.2.3.1** խաղացողը լքի «խաղավայրը»,

**11.2.3.2** քայլ կատարողը լքի խաղի տեղը

**11.2.3.3** անձինք, ովքեր ոչ խաղացող են, ոչ մրցավար, մուտք գործեն խաղի տեղը։

**11.3.1** Խաղի ընթացքում խաղացողներին արգելվում է օգտվել գրառումներից, տեղեկատվության աղբյուրներից, խորհուրդներից կամ պարտիան վերլուծել այլ խաղատախտակի վրա։

**11.3.2.1** Խաղի ընթացքում խաղացողներին արգելվում է ունենալ բջջային հեռախոս և/կամ հաղորդակցության այլ էլեկտրոնային միջոց։

**11.3.2.2** Եթե պարզվում է, որ խաղացողն այդպիսի միջոց է բերել խաղավայր, նրան գրանցվում է պարտություն։ Նրա հակառակորդին շնորհվում է հաղթանակ։

**Մրցաշարի** կանոնադրությունը կարող է նախատեսել այլ, ոչ այդքան խիստ պատիժ։

**11.3.3** Մրցավարը կարող է պարտադրել խաղացողին, որպեսզի նա թույլ տա մասնավոր կարգով ստուգել իր հագուստը, պայուսակը կամ այլ իրերը։ Մրցավարը կամ նրա կողմից հանձնարարություն ստացած անձը պետք է ստուգի խաղացողին և պետք է լինի նույն սեռի, ինչ խաղացողը։ Եթե խաղացողը չի համաձայնում այդ պայմանին, մրցավարը պետք է ձեռնարկի միջոցներ [12.9.](/hy/rules/article12) հոդվածի համաձայն։

**11.3.4** Ծխելը, այդ թվում էլեկտրոնային ծխախոտ ծխելը, թուլատրվում է այն մասում միայն, որը սահմանվել է մրցավարի կողմից։

**11.4** Պարտիան ավարտած խաղացողները պետք է համարվեն հանդիսատեսներ։

**11.5** Արգելվում է որևէ կերպ շեղել կամ անհանգստացնել հակառակորդին, ներառյալ՝ անհիմն հայտարարություններով և ոչ-ոքիի առաջարկներով կամ խաղավայր բերելով աղմուկի որևէ աղբյուր։

**11.6** [11.1-11.5](/hy/rules/article11) հոդվածների որևէ մասի խախտումը պետք է հանգեցնի պատժամիջոցների կիրառման՝ 12.9. հոդվածի համաձայն։

**11.7** Խաղացողի կողմից սույն շախմատի կանոնների պահանջները համառորեն չկատարելը պետք է պատժվի տվյալ պարտիայի պարտությամբ։ Նրա հակառակորդի արդյունքը պետք է որոշի մրցավարը։

**11.8** Երկու խաղացողներն էլ ճանաչվում են մեղավոր՝ 11.7 հոդվածի պահանջը խախտելու համար, ապա երկուսին էլ գրանցվում է պարտություն։

**11.9** Խաղացողն իրավունք ունի դիմել մրցավարին՝ շախմատի կանոնների առանձին կետերի վերաբերյալ բացատրություն ստանալու համար։

**11.10** Եթե մրցաշարի կանոնակարգն այլ բան չի սահմանում, խաղացողը կարող է բողոքարկել մրցավարի ցանկացած որոշում՝ նույնիկս բլանկը ստորագրելուց հետո (տես հոդված 8.7).

**11.11** Երկու խաղացողն էլ պետք է օգնեն մրցավարին խաղի վերականգնումը պահանջող ցանկացած իրավիճակում, այդ թվում՝ ոչ-ոքի պահանջելը։

**11.12** Մրցավարի դիտման տակ անցկացվող դիրքի եռակի կրկնության կամ 50 քայլի հայտարարության ստուգումը խաղացողների պարտականություն է հանդիսանում։